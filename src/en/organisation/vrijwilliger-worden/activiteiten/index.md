---
title: Vacature commissie Activiteiten
heroSlogan: ''
---

We zouden graag als Fronteers met enige regelmaat in Nederland kwalitatief goede bijeenkomsten en activiteiten organiseren, waar front-enders elkaar kunnen ontmoeten en van elkaar kunnen leren. Op dit moment hebben we niet de capaciteit om veel te organiseren. Daarom zijn we op zoek naar enthousiaste vrijwilligers voor de commissie Activiteiten!

We zoeken voor deze commissie een paar echte kartrekkers die het leuk vinden om te netwerken en anderen te enthousiasmeren! Versta jij die kunst? Neem dan contact met ons op via een e-mail naar [bestuur@fronteers.nl](mailto:bestuur@fronteers.nl)!

## Wat houdt vrijwilliger voor deze commissie zijn in?

-   Als lid van de activiteitencie organiseer je bijeenkomsten zoals borrels, bijeenkomsten waar kennis gedeeld wordt of bijeenkomsten bij gastbedrijven met presentaties door sprekers.
-   Info over onderwerpen, sprekers en locaties zijn beschikbaar. We zoeken een lid van de cie om met deze info een aantal bijeenkomsten per jaar te organiseren voor leden en niet-leden van Fronteers.
-   Het is belangrijk dat je wil meedenken, actief probeert mee te doen en in kunt springen als één van de teamleden even andere prioriteiten moet stellen. De te besteden tijd is afhankelijk van de hoeveelheid bijeenkomsten die je organiseert.

## Wat verwachten we van onze vrijwilligers?

Als vrijwilliger bij Fronteers ben je onderdeel van een actieve, jonge vereniging. De leukste manier om te netwerken en nieuwe vaardigheden op te doen!

-   Commitment van in ieder geval een jaar om je maximaal 2 uur per week in te zetten voor de vereniging - Een maand of twee meekijken is geen probleem
-   Teamplayers die van aanpakken weten (of het durven aan te geven als ze daar hulp bij nodig hebben!)
-   Een kritische blik; zie je dingen die we beter kunnen doen of leuker/mooier zouden kunnen maken als vereniging? We horen het graag!
