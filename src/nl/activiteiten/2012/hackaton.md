---
title: 'Fronteers Hackaton op zaterdag 19 mei 2012'
date: 2012-05-19
eventdate: 2012-05-19
location:
categories:
    - bijeenkomsten
    - Nederland
---

Om een uurtje of 10 op een zonnige zaterdag ving de Fronteers Hackday aan in de Nomadz coworkingspace in Den Haag met een bescheiden gezelschap. Tien uur beginnen betekende voor de meesten flink vroeg opstaan, maar de koffie en koekjes maakten veel goed.

Om half 11 begon Vasilis van Gemert, mister Daily Nerd, met het eerste deel van de duo presentatie door hem en Peter Nederlof. Stap voor stap legde hij uit hoe hij tot zijn twee vechtende monsters kwam, uiteraard met lasers. Daarvoor gebruikte hij het [font Bagarozz](http://www.fontsquirrel.com/fonts/Bagarozz), wat voor elke letter een andere eigenschap liet zien, en elk woord dus een andere monster genereert. Deze monsters zijn niet alleen zwart, maar ze worden groen en maken lasers die gloeien, dit met multiple box shadows. Met vragen als ‘wat doen deze eigenschappen van deze transitie?’ leverde het twee gelukkigen ook nog een Daily Nerd t-shirt op. En zo legde Vasilis in een half uur uit hoe je van een paar list items twee prachtige monsters bouwt. Ook verklaarde Vasilis de liefde aan [HSLa kleurnotatie](http://css-tricks.com/yay-for-hsla/).

Peter startte zijn presentatie door meteen het eindresultaat te laten zien; door in te loggen op hetzelfde IP adres en je naam op te geven, werd je zelf een monster die kon bewegen en met de spatiebalk lasers op anderen kon afvuren. In plaats van de hele middag zelf mooie dingen maken, was het spelen van dit spel ook zeker een van de opties geweest. Waarbij het publiek opmerkte dat het ook wel erg leuk zou zijn als de monsters d.m.v. touch events zouden werken. Vervolgens liep Peter met ons door de hele code heen. Vertelde hij welke stappen nodig zijn om in te loggen en te bewegen. Zowel op de server als op de client-side worden events gevuurd. Zodra er iets op een van beide gebeurde, werd dat naar de andere gestuurd. Voorbeeld: als de gebruiker op de spatiebalk drukte voor een laser, werd dat naar de server gestuurd. Die sloeg dat op en stuurde het naar alle andere gebruikers. Die lieten vervolgens een laserstraal zien.

Na een goed verzorgde lunch in het zonnetje, werd het tijd om zelf wat moois te gaan bouwen.
Dat resulteerde in drie groepjes die een voorstelrondje deden, hun aanpak bespraken, en vervolgens aan de slag gingen. De hackers waren zo geconcentreerd bezig dat ze bijna vergaten wat te drinken, of naar het toilet te gaan.

Aan het einde van de dag, ruim 4 uur later, waarbij juryleden Vasilis en Peter de tijd streng is acht namen was het tijd om te presenteren. Dit leverde een applicatie op waarmee een aantal mensen konden connecten op één server en kon chatten d.m.v. video en tekst. Hierbij hadden ze gebruik gemaakt van de webcam-api van Google Canary, en behaalden hiermee de eerste prijs. De tweede groep had veel tijd gestopt in het uitlezen van de [API van Readability](http://www.readability.com/) met als doel ongelezen artikelen op te halen uit de API en deze op een aantrekkelijke Flipboard manier weer te geven, wat helaas niet resulteerde in een af product maar wel in een korte demo van wat CSS3 experimenten.
En als laatste twee heren die er niet in waren geslaagd om een cachable video applicatie te maken, omdat het niet helemaal mogelijk is met de huidige stand van zaken in browsers.

Ook de jury had niet stilgezeten en had touch events en een chatfunctie toegevoegd aan hun monsterwebsite. Als afsluiting was er de borrel.

Fronteers bedankt [Nomadz](http://nomadz.nl/) voor de ruimte, en [Frontlab](https://web.archive.org/web/20231130204455/http://frontlab.nl/) voor de borrel.

## Aanwezigen

-   Isaac Andela
-   Pieter Beekman
-   Arjan Eising
-   Sander Elias
-   Arjen Geerse
-   Peter van Grieken
-   Michael Hastrich
-   Jan van Hellemond
-   Jan Hoogeveen
-   Anton Kouliavtsev
-   Darius Kruythoff
-   Joël Kuijten
-   Wesley Lancel
-   Edwin Martin
-   Sven den Otter
-   Thijs Reijgersberg
-   Charis Rooda
-   Vivienne van Velzen
-   Jayne Verbeek
-   Mike Vierwind
-   Hetty de Vries

## Borrel gesponsord door:

![[Frontlab](https://web.archive.org/web/20231130204455/http://frontlab.nl/)](/_img/sponsoren/frontlab-hackaton-logo.png)
