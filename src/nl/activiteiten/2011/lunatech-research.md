---
title: "Bijeenkomst bij Lunatech Research op 15 september 2011"
date: 2011-09-15
eventdate: 2011-09-15
location:
categories:
    - bijeenkomsten
    - Nederland
---

Op donderdag 15 september was Fronteers te gast bij [Lunatech Research](http://www.lunatech-research.com/) in Rotterdam.

Arjan opent de bijeenkomst en licht kort toe wat Fronteers is. Daarna vertelt Pieter kort iets over Lunatech, en hoe ze de switch van Java enterprise applicaties naar het web hebben gemaakt.

[Egor Kloos](http://dutchcelt.nl/) vertelt over enterprise front-end code. Hij heeft in zijn loopbaan voor diverse grote websites gewerkt waar ze langzaamaan doorhadden wat het internet nou eigenlijk waard is, en hoe ze hun website konden vermarkten.

Van wie is de interface eigenlijk? Is het van de industrie, de software of het web? De Java backend was eerst veel te statisch. Je riep een paar widgets aan en maakte er een webpagina van. Je kon de HTML, CSS en JavaScript niet aanpassen. Via diverse ontwikkelingen tussendoor, heeft Lunatech gekozen voor Play. Ook kunnen ze nu gebruikmaken van CSS precompilers zoals LESS en Sass.

In Enterprise dien je jezelf hard te maken voor bepaalde conventies. Vaak wil je generieke classnames en dergelijke gebruiken, en liever geen IDs.

[Jeroen Wijering](http://www.longtailvideo.com) neemt het stokje over na een korte bierpauze, en vertelt over HTML5 video. Jeroen is de auteur van de JW Media Player, een open source Flash video afspeeltool. Sinds versie 5 ondersteunt de player ook HTML5.

Waarom nou HTML5? Eerste argument zijn de telefoons en tablets, die vaak geen Flash ondersteunen. Ook is het veel gemakkelijker in een website in te bouwen. Momenteel vechten twee verschillende videocodecs om de standaard te worden binnen HTML5: MP4 (H264+AAC) en WebM (VP8+Vorbis). De laatste is open en gratis, terwijl de eerste gesloten is. Het encoden en decoden van een MP4 geld kost.

Jeroen legt uit hoe je video in je site kunt plaatsen met de HTML5 video tag, en de bijbehorende attributen en de `<source>` elementen. Belangrijk is om op de server de goede MIME-type meestuurt. De diverse browsers hebben veel bugs, en laten ook allemaal een andere controlbar zien. Zo heeft Safari een 30-seconden-terug-knop.

Todo in HTML5: fullscreen support in Firefox. Captions (tekstuele representatie van het geluid), descriptions (tekstuele representatie van het beeld) en subtitles komen er ook aan. Ook belangrijk is het goed streamen van de video's. Je wilt eigenlijk adaptive streamen. Zodra er bandbreedte over is, wordt er een hogere kwaliteit gedownload. En andersom.

## Overige materialen en verslagen

- [Slides van de presentatie van Egor](/_downloads/2011/enterprise-web.pdf)
- [Slides van de presentatie van Jeroen](/_downloads/2011/html5-video.pdf)

## Aanwezigen

- Boy Baukema
- Huub Bonarius
- Ewout Brons
- Wiebe Cnossen
- Arjan Eising
- Jules Ernst
- Vasilis van Gemert
- Franns-Anton van Gils
- Dennis van Homoet
- Jasha Joachimsthal
- Ron Kersic
- Egor Kloos
- Patrick Kraaij
- Darius Kruythoff
- Sander van Lambalgen
- Mallory
- Edwin Martin
- Jaime Martinez
- Bran van der Meer
- Alex de Rijk
- Raph de Rooij
- Martin Savelkoul
- Vincent Smedinga
- Jeroen Wijering
- En nog 3 personen
