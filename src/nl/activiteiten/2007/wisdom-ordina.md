---
title: "Bijeenkomst bij Wisdom/Ordina op 29 november 2007"
date: 2007-11-29
eventdate: 2007-11-29
location: 
categories: 
    - meetup
---
Op 29 november 2007 was Fronteers te gast bij Wisdom/Ordina in Groningen. Vanwege een andere bijeenkomst in het pand van Wisdom/Ordina werd de bijeenkomst in de nabijgelegen Euroborg gehouden. Bart Wortel heette ons welkom waarna de eerste presentatie startte.

# Presentatie over Wisdom/Ordina door Alexander Kroon

De avond startte met een presentatie van Alexander Kroon. Hij vertelde eerst iets over Wisdom/Ordina, onder andere hoe zij ontstaan is en wat voor werk er gedaan wordt voor klanten. Daarna ging hij in op hoe front-end binnen Wisdom/Ordina centraal staat. Hij gaf daarbij een voorbeeld van een lopend project waarbij front-end op een bijzondere wijze wordt toegepast.

# Presentatie over usability door Stefan Wobben

Stefan Wobben van Concept7 heeft een presentatie gehouden over usability versus front-end. Hij lichtte enkele vormen van gebruikersonderzoek toe, en liet daarvan een video zien. Deze video ging over het onderzoek naar de gebruikersvriendelijkheid van website, door gebruik te maken van _eye tracking_.

Na dit informerende gedeelte liet hij ons discussiÃ«ren over enkele bedachte stellingen. Deze stellingen gingen over zowel gebruikersvriendelijkheid als front-end development. Opzet was een Lagerhuis-idee, maar daar werd snel vanaf gestapt. Een opmerkelijk discussiepunt was de ondersteuning van oudere browsers. Wel of geen Internet Explorer 5 en 6? Voor beide browsers waren mensen te vinden die er voor ontwikkelen, maar ook die er juist hun pagina's niet meer specifiek geschikt maken.

# Presentatie over Fronteers door Arjan Eising

Als laatste spreker gaf Arjan Eising een presentatie over Fronteers en class-namen en id-waarden. Over Fronteers werd in twee slides kort verteld over het doel van Fronteers en hoe dit doel bereikt zou moeten gaan worden. Na een vraag uit het publiek vertelde hij ook kort iets over het ontstaan van de vereniging.

Het gedeelte over class-namen en id-waarden was gericht op beginnende front-end developers. Het ging over hoe deze juist in te zetten, en wat er verbeterd kon worden door gebruik te maken van standaard namen (Microformats).

Aan het einde werd ook (niet geheel onverwacht) gevraagd wanneer de website van Fronteers klaar zou zijn. Arjan gaf aan dat dit al vrij snel zou zijn, en liet ook een voorproefje zien van de website.