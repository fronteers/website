---
title: 'Oprichtingscongres op 18 september 2007'
date: 2007-09-18
eventdate: 2007-09-18
location:
categories:
    - meetup
---

Het oprichtingscongres was een combinatie van een mini-congres en de oprichtende Algemene Ledenvergadering. Het mini-congres was toegankelijk voor iedereen, de ALV uitsluitend voor leden. De [notulen van de oprichtende ALV](/vereniging/bestuur/notulen/18-09-2007) staan op de site.

Het mini-congres duurde van 12:00 - 17:30 uur; de oprichtende ALV van 19:00 - 20:30 uur. De toegang voor het mini-congres was gratis.

## Programma

### Stephen Hay: De Webrichtlijnen in de praktijk

-   12:00 - 13:00 uur
-   Grote zaal

Bespreekt de Webrichtlijnen, problemen bij de praktische implementatie daarvan, en een plan van enkele simpele stappen waarmee je aan 80% van de 125 Webrichtlijnen kunt voldoen.

### Arjen Geerse, Lost Boys: Code review

-   13:00 - 13:30 uur
-   Meetingroom

Deze sessie gaat in op de nieuwe Nuon.nl site, die net is opgeleverd, en op de problemen die het ontwikkelteam tegenkwam en de oplossingen die daarvoor gevonden zijn.

### Managerspanel

-   13:30 - 14:30 uur
-   Grote zaal
-   Moderator: PPK

Een niet-technisch panel over de volgende onderwerpen:

-   Wat is het voordeel van werken met webstandaarden en Webrichtlijnen voor webbureaus?
-   Welke veranderingen van de Internet-branche zien de panelisten opdoemen?
-   Wat kan het Gilde betekenen voor webbureaus?

Deelnemers:

-   Paul de Gooier, TamTam
-   Wesley ter Haar, MediaMonks
-   Rik Koster, Eden Design
-   Robert Leefmans, Mangrove

### Johan Huijkman, Eden Design: Code review

-   14:30 - 15:00 uur
-   Meetingroom

Creatieve oplossingen voor de confrontatie tussen vormgeving en webstandaarden. Ik wil een paar eenvoudige maar interessante voorbeelden tonen van het bouwen volgens webstandaarden bij een designbureau.

### Klantenpanel

-   15:00 - 16:00 uur
-   Grote zaal
-   Moderator: Robert Jan Verkade.

Een niet-technisch panel over vragen zoals:

-   Waarom zou je als opdrachtgever gebruik maken van webstandaarden?
-   Welke voordelen bieden ze en wat zijn de consequenties voor de organisatie en de leveranciers?

Deelnemers:

-   Okke Amerongen, @home
-   Gerrit Berkouwer, ministerie van VWS
-   Jan Willem Mathijssen, Bruna

### Tom Greuter, info.nl: Code review

-   16:00 - 16:30 uur
-   Meetingroom

Het doen van code reviews is een essentieel onderdeel bij de realisatie van software. Grote projecten met omvangrijke client-side code vereisen een eigen aanpak. Enkele bijzonderheden hiervan wil ik de revue laten passeren.

### Bobby van der Sluis: Flash binnen het Gilde van Front-Enders

-   16:30 - 17:30 uur
-   Grote zaal

Bespreekt waarom Flash binnen het Gilde van Front-Enders thuishoort en hoe hier een goede invulling aan gegeven zou kunnen worden. Verder wordt de aard van de beroepsgroep onder de loep genomen en passeren een aantal misvattingen over front-end talen de revue.
