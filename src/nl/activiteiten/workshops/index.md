---
title: 'Workshops'
excludeFromCollection: true
---

Fronteers verzorgt workshops en is als vereniging afhankelijk van wie er beschikbaar is binnen de eigen gelederen om een workshop te geven. Afhankelijk van de beschikbaarheid van trainers verzorgen we workshops van beginners niveau tot en met expert niveau.

[Meer informatie voor trainers](#meer-informatie-voor-trainers)

## Meer informatie voor deelnemers

### De kleine lettertjes

Voor Fronteers workshops geldt het volgende:

-   Workshops zijn open voor zowel leden als niet-leden.
-   Leden betalen €150,- per workshop, niet-leden betalen €250,-
-   Niet-leden kunnen bij aanmelding voor een workshop lid worden van Fronteers en betalen voor workshop + lidmaatschap €250,-
-   Deelnemers dienen zelf voor een laptop te zorgen.
-   Afmelden kan (liever niet natuurlijk) altijd, maar tot _uiterlijk 2 weken_ voordat de workshop gegeven wordt krijg je je geld nog terug.
-   Als je gebruik wilt maken van ledenkorting voor een workshop, moet je op het moment van aankondiging van een workshop lid zijn of al een lidmaatschap aangevraagd hebben.
-   Op het moment dat je de workshop volgt moet je je lidmaatschap betaald hebben.
-   Alle bedragen zijn exclusief 21% btw.
-   Je e-mailadres wordt alleen gebruikt voor: de communicatie over de workshop waarvoor je je hebt aangemeld, facturatie en eventueel met de trainer wanneer je voor de workshop wat moet voorbereiden.

### Wat je mag verwachten

-   Een geheel verzorgde workshop inclusief uitgebreide lunch.
-   Een kleine groep van minimaal acht tot maximaal twaalf personen zodat er ruimte is voor voldoende persoonlijke aandacht van de trainer.
-   Het minimale aantal deelnemers is, ongeacht de workshop, vastgesteld op acht. Als er minder deelnemers zijn gaat de workshop niet door en wordt eventueel al voldaan inschrijfgeld teruggestort.
-   Bij onvoldoende aanmeldingen ontvang je 1 week voor aanvang van de workshop een bericht dat de workshop niet door gaat.

## Meer informatie voor trainers

Fronteers heeft zelf geen trainers in dienst. Als vereniging zijn we volledig afhankelijk van wie er beschikbaar is binnen de eigen gelederen. Als je geïnteresseerd bent in het geven van een training kun je dat laten weten door [contact op te nemen met het bestuur](mailto:bestuur@fronteers.nl). Wat we graag van je willen weten, is hoeveel ervaring je hebt met het geven van trainingen, welke training je graag zou willen geven en op welk niveau je de training zou kunnen geven.

### De kleine lettertjes

Voor het geven van een cursus onder de Fronteers vlag geldt het volgende:

-   Fronteers kondigt de workshop van tevoren aan op fronteers.nl in het overzicht met [actuele workshops](/workshops).
-   Fronteers zorgt voor workshopruimte (meestal) in Utrecht. Hierbij is lunch inbegrepen.
-   Workshops worden gegeven onder de Fronteers vlag maar trainers mogen beperkt hun eigen business aanprijzen. Een workshop onder de Fronteers vlag is echter geen dagje reclame maken.
-   Als een trainer software nodig heeft, dient de trainer de software zelf uit te delen of beschikbaar te stellen.
-   Trainers krijgen per workshop, ongeacht het aantal deelnemers, een vergoeding van €1250,–.
-   Fronteers heeft het recht om zonder opgaaf van reden een trainer te weigeren, of een workshop niet door te laten gaan.
