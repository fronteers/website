---
title: 'Bijeenkomst bij Info.nl op 8 februari 2008'
date: 2008-02-08
eventdate: 2008-02-08
location:
categories:
    - meetup
---

Op 8 februari 2008 was Fronteers [voor de tweede maal](/bijeenkomsten/2007/info-nl) te gast bij Info.nl, in Amsterdam. In totaal hadden 60 mensen zich aangemeld voor deze bijeenkomst. Door de beschikbare ruimte in de kantine van Info.nl, werd er na ongeveer 50 aanmeldingen een stop ingelast.

De avond werd geopend met een presentatie over [HTML 5](http://www.whatwg.org/specs/web-apps/current-work/multipage/), door [Anne van Kesteren](http://annevankesteren.nl/). Anne is al jaren bij het [WHATWG](http://www.whatwg.org/) (de initiatiefnemers van HTML 5) betrokken, werkt ondertussen voor [Opera](http://www.opera.com/) en helpt mee aan meerdere specificaties binnen het [W3C](http://www.w3.org/).

De tweede presentatie ging iets dieper in op [de nieuwe IE8 switch](http://alistapart.com/articles/beyonddoctype) en werd gehouden door Peter-Paul Koch, voorzitter van Fronteers en auteur van [QuirksMode](http://www.quirksmode.org/).

## Presentatie over HTML 5 door Anne van Kesteren

De volgende onderwerpen werden behandeld en besproken:

-   HTML 5: Waarom? Wie? Wat? Hoe?
-   WHATWG en W3C HTML WG
-   De facto standaarden in HTML 5
-   Wat is nieuw in HTML 5 en nu bruikbaar?
-   Het `<canvas>` element (met demo)
-   `getElementsByClassName()`
-   Web Forms 2.0 (`<input>`, `<output>`, `pattern=""`, Google Suggest met `<datalist>`)
-   De `text/html` syntax
-   Validatie van HTML 5 (`<!DOCTYPE HTML>` en [validator.nu](http://html5.validator.nu/))
-   Uitbreidingen voor de (nabije) toekomst

Anne heeft hierover ook [een stuk op zijn blog](http://annevankesteren.nl/2008/02/fronteers) gezet. Zijn [presentatie](http://annevankesteren.nl/2008/fronteers-html5) is daar ook te vinden. Vanzelfsprekend het best te bekijken in [Opera](http://www.opera.com/). Maar wat is dat niet? :)

## Presentatie over de nieuwe IE8 switch door Peter-Paul Koch

Peter-Paul ging iets dieper in op de (waarschijnlijke) innerlijke werking van Internet Explorer 8. Er is al veel over geschreven op diverse weblogs. In het kort komt het erop neer dat `<meta http-equiv="X-UA-Compatible" content="IE=8">` in IE8 de 'nieuwe standards mode' bewerkstelligt. Op [A List Apart](http://alistapart.com/articles/beyonddoctype) wordt het idee hierachter uitgelegd. Binnenkort verschijnt daar ook een artikel van Peter-Paul, waarin de details worden uitgelegd.

Na deze presentatie barstte de discussie los. Veel mensen zijn tegen de weg die Microsoft gaat bewandelen, maar een deel kon zich ook wel vinden in de oplossing. En het grootste deel moest zich nog een mening vormen.

Hoe dan ook, met de ontwikkelingen binnen HTML 5 en IE8 wordt de toekomst voor front-enders er niet minder interessant op!
