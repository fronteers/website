---
title: 'Bijeenkomst bij Mangrove op 7 juli 2010'
date: 2010-07-07
eventdate: 2010-07-07
location:
categories:
    - meetup
---

Op woensdag 7 juli was Fronteers te gast bij [Mangrove](http://mangrove.nl) in Rotterdam. Thema van de avond was design. Bram van Rijen a.k.a. Nozzman sprak over inspiratie, en Hans Kemp ging dieper in op het onderwerp user interaction design.

Ruben Bos vertelt kort iets over Mangrove, en stelt Bram van Rijen en Hans Kemp voor.

## Bram van Rijen over Inspiratie

Bram van Rijen, beter bekend als illustrator en cartoonist Nozzman, stelt zichzelf even kort voor. Wij zijn allemaal Homo faber: de scheppende mens. Er is een ding waar wij als scheppende mensen bang voor zijn: een blanco canvas. Bram geeft een aantal tips om dit blanco canvas te bedwingen.

Zijn eerste tip is: kijk naar anderen. Het is erg gemakkelijk om inspiratie op te doen uit andere werken van kunstenaars, architecten en cartoonisten. Een voorbeeld is de calculator voor op je iPhone, die is 1-op-1 gekopieerd van de Braun calculator uit de jaren 80.

'Werk samen' is de tweede tip. Zo zou je eens een ontwerper van buiten je bedrijf kunnen vragen de headers van je site te ontwerpen.

Tip drie is: werk 24 uur per dag. Als ontwerper die je dag in dag uit openstaan voor inspiratie. Zo kun je relaxed buiten werktijden in het park de wildste ideeën bedenken.

De volgende tip is: kom van dat scherm af. Je zou niet ontwerper zijn geworden om efficiënt een ontwerp op een computer uit te werken. Je wordt afgeleid door notifiers, nieuwe friend requests en agenda afspraken.

Tip nummer vijf borduurt daar op voort: ga naar buiten. Zo heeft Bram zelf een van zijn inspirerendste momenten meegemaakt toen hij iemand met een K-Otic pet tegenkwam.

De zesde tip is: just do it. Je moet niet te lang bezig zijn met nadenken over je creatieve product. Ga gewoon lekker bezig achter je PC. Een iets wat Bram soms doet, is dat hij tijdens het tekenen wordt gefilmd. Dit wordt direct uitgezonden naar een groep mensen. Dit dwingt je om creatief bezig te zijn.

Zijn laatste tip is: lekker bieren en slap ouwehoeren. En hiermee sluit hij de presentatie af.

## Hans Kemp die User Experience Design uitlicht

Hans Kemp neemt na een korte pauze het woord over. Hij is docent interaction design aan de Hogeschool Rotterdam. Eerder heeft hij bij Philips Research gewerkt.

Eerst laat hij enkele modellen zien hoe user experience design zich verhoudt tot andere verwante onderwerpen. De drie componenten op het CMD zijn 'design research', 'interaction design' en 'visual design'. Interaction design bestaat uit de onderdelen vorm, content en gedrag.

Steeds meer objecten gaan zich als een computer gedragen. Een voorbeeld is een auto, waar tegenwoordig diverse processoren in zitten om het ding draaiende te houden: de navigatie, de radio en de interne processoren die het gedrag van de auto zelf bepalen.

Hans laat een mooie illustratie zien met de homo logicus versus de homo sapiens. De homo logicus is de software engineer, en de homo sapiens is de rest van de mensheid. De homo logicus is alleen bezig met alle mogelijkheden die het product moet voldoen aan de wensen van de homo sapiens. 'Design for the probable, provide the possible.'

Implementatie model vs het mentaal model: hoe het werkt vs hoe je er iets mee kunt doen.

> No matter how cool your interface is, less of it would be better.

Daarna stipt hij het puntje aan om te kijken naar interfaces die zich al hebben bewezen, zogenoemde design patterns. Je kunt eenvoudig een interface element overnemen van een al bestaande applicatie, als die al goed werkt voor gebruikers.

## Overige materialen en verslagen

-   [Slides van de presentatie van Hans](http://www.slideshare.net/hanskemp/user-experiencedesignfronteers)
-   [Verslag van Sander de Gans](http://sanderdegans.blogspot.com/2010/07/een-letterlijk-kijkje-in-de-keuken-van.html)

## Aanwezigen

-   Sander Aarts
-   Pieter Beekman
-   Jeroen van den Berg
-   Peter Beverloo
-   Ruben Bos
-   Luc De Brouwer
-   Marc Bruisten
-   Daniël van de Burgt
-   Niels Claessens
-   Tim Cure
-   Paul van Dam
-   Sven Dinslage
-   Arjan Eising
-   Robert van der Elst
-   Christine Fürst
-   Sander de Gans
-   Laurens Geleedst
-   Mieke Grooten
-   Marco Hamersma
-   Jan Hoogeveen
-   E. van Houdt
-   Jeroen Hulscher
-   David Hund
-   Hans Kemp
-   Anne van Kesteren
-   Thamar Kiemel
-   Jan Paul Koudstaal
-   Harrie Kuipers
-   Sander van Lambalgen
-   Joan Lindhout
-   Mallory
-   Monique Martens
-   Paul Martens
-   Bran van der Meer
-   Florian Mientjes
-   Niels Mulder
-   Bart Nederveen
-   Nicola Peltenburg
-   Rimmert
-   Bram van Rijen
-   Shyama Sewpersad
-   Koen Smeets
-   Joris van Summeren
-   Marika Taborsky
-   Ruurd van Veelen
-   Elles van der Veen
-   Christian Vermeulen
-   Govert Verschuur
-   Richard de Vos
-   Pascal Vree
-   Nog 4 personen
