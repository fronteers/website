---
title: "Bijeenkomst bij Appoint op 25 maart 2010"
date: 2010-03-25
eventdate: 2010-03-25
location: 
categories: 
    - meetup
---
Donderdag 25 maart was Fronteers te gast bij [Appoint](http://appoint.nl) in Amsterdam. Eerst gaven Bojhan Somers en Roy Scholten een presentatie over de UX en templating van Drupal 7, waarna Michiel Suijkerbuijk een discussie over front-end leidde.

# Bojhan Somers en Roy Scholten over de UX en templating van Drupal 7

Bojhan beet het spits af door iets te vertellen over de gebruikersbeleving (User Experience, UX) van Drupal 7. Bojhan is de een van de aanvoerders van het interactieontwerpteam van Drupal, en hij heeft diverse wijzigingen door laten voeren in het ontwerp, om zo een overzichtelijkere admininterface te krijgen.

Naast Bojhan hebben onder andere Mark Boulton en Leisa Reichelt gewerkt aan de UX. Grootste punt van verwarring was dat de back-end hetzelfde was als de front-end. In Drupal 7 is dit veranderd, er is nu een gescheiden front-end en back-end. Er is meer focus op de contentmanager, in plaats van de developer.

Daarna spreekt Roy over de templating. Allereerst is er dus de nieuwe backend, die een aparte template heeft. Er is een nieuwe tpl.php (tipplephip), ook zijn diverse templates nu schoner qua HTML. Er zijn nu zogenoemde regionen waar content aangehangen kan worden. Dit gebeurt allemaal op basis van classenamen.

# Discussie over front-end

Michiel leidde een bijzonder interessante discussie over het professionaliseren van het vak front-ender. Hierin werd ook de oude commissie diplomering aangehaald. Er bestaat nog steeds animo voor zo'n papiertje. Conclusie van de discussie is dat Michiel dit oppakt, zodat wellicht de diplomeringscommissie een doorstart kan maken. Op dit moment is er een chronisch gebrek aan vrijwilligers om dit op te pakken.

Echter, niet iedereen was direct enthousiast. Het kan namelijk zo zijn dat mensen voor een papiertje gaan knokken, in plaats van gewoon echt goed zijn in hun beroep.

# Overige materialen en verslagen

* [Slides van de presentatie van Bojhan en Roy](http://www.slideshare.net/Bojhan/fronteers-drupal-7-ux)