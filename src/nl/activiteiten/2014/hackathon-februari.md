---
title: 'Hackathon op 15 februari 2014'
date: 2014-02-15
eventdate: 2014-02-15
location:
categories:
    - bijeenkomsten
    - Nederland
---

De vrijwilligers van de activiteitencommissie en de congrescommissie organiseren een hackathon, voor en door leden van Fronteers.

Vind jij ook dat Fronteers 2014 een coole website nodig heeft? En zou jij graag een vinger in de pap willen hebben? Hier is je kans! Op 15 februari organiseren we een hackaton waarbij we daarvoor een basis willen leggen. Ons idee is om een context-afhankelijke homepage te maken.

Wat bedoelen we precies met een context-afhankelijke website? Naar ons idee is dat een homepage die verandert. Afhankelijk van de tijd tot aan het congres en misschien nog andere factoren, zoals locatie en weersomstandigheden. Zoiets dus... Maar wat precies? Dat is aan jou.

Dit idee kan vanuit een aantal invalshoeken belicht worden, technisch, UX, visual design, etc. Misschien doe je wel veel meer met de backend. Of wil je juist een keer heel iets anders doen.

We beginnen om 10.00 uur. Aan het eind van de hackathon hopen we een aantal toffe ideeën te hebben waarmee we de site kunnen gaan realiseren. Tijdens de hackathon kun je aangeven of je ook bij deze fase betrokken zou willen blijven.

## Presentatie Vasilis van Gemert

Vasilis van Gemert zal een verhaal vertellen om iedereen van inspiratie te voorzien.
Na een goede bak koffie gaan we aan de slag om mooie dingen te maken. Je kan ervoor kiezen om in een kleine groep aan de slag te gaan, of een grote. Om alleen maar toffe ideeën te verzinnen, of om ze direct uit te gaan werken. Tussentijds presenteert iedereen zijn ideeën, en we sluiten de dag af met een biertje of frisje.

## Locatie en tijd

-   Datum: 15 februari 2014
-   10.00 - 17.00 uur
-   Locatie: In de Ruimte, Oudegracht 230, 3511 NT Utrecht ([routebeschrijving](http://www.inderuimte.org/contact-inf/))

## Programma

-   10.00 uur welkom/inloop
-   10.30 uur presentatie Vasilis
-   11.15 uur koffie en uitleg bedoeling
-   11.30 uur aan de slag
-   13.00 uur lunch
-   14.00 uur eerste presentatie ideeën
-   14.30 uur fase 2 aan de slag
-   16.00 uur presentatie 2de fase
-   16.30 uur borrel
-   17.00 uur einde

> Good ideas never go out of style

## Aanmelden

Lijkt het je leuk om hieraan mee te denken en te werken? Meld je dan hieronder aan.

## Deelnemers

-   Vasilis van Gemert
-   Michael Hastrich
-   Charis Rooda
-   Victor Bastiaansen
-   Peter van Grieken
-   Meta Kruijs
-   Maarten Verbaarschot
-   Peter Stroeken
