---
key: about
title: Over Fronteers
# if there's a subtitle, put it in heroSlogan:
heroSlogan: ""
---
Fronteers is een[label](vscode-file://vscode-app/Applications/Visual%20Studio%20Code.app/Contents/Resources/app/out/vs/code/electron-sandbox/workbench/workbench.html) vereniging met volledige rechtsbevoegdheid, die in oktober 2007 is opgericht. Ons doel: de professionalisering van het beroep van web-front-end ontwikkelaar. Het [bestuur](/nl/vereniging/bestuur) van de vereniging is verantwoordelijk voor de dagelijkse gang van zaken, maar besteedt de organisatie van de meeste activiteiten van de vereniging uit naar een aantal [commissies](/nl/vereniging/commissies). Fronteers draait volledig op vrijwilligers. Wel wordt - om vrijwilligers zo veel mogelijk te ontzien - waar nodig samengewerkt met externe partijen voor het ondersteunen van de verschillende commissies.

Fronteers verenigt op dit moment [circa 190 front-end programmeurs](/nl/leden). Zowel werknemers van grote en kleine webbureaus, als freelancers en werknemers van niet-webbureaus zijn bij de vereniging betrokken.

Hoewel Fronteers op dit moment voor het merendeel uit professionele, full-time front-end programmeurs bestaat, kan iedereen [lid worden](/nl/word-lid), mits hij of zij de doelstelling en de voornaamste middelen van Fronteers onderschrijft.

Fronteers is bij de oprichting ondersteund door het [Platform voor Internet Bureaus Nederland](https://dutchdigitalagencies.com/), waarin circa 40 van de grootste webbureaus van Nederland verenigd zijn. De naam "Fronteers" en het oude logo zijn kort na de oprichting gecreÃ«erd door [Edenspiekermann](http://www.edenspiekermann.com/). De auteursrechten hierop berusten bij de vereniging. Het nieuwe logo en website design zijn ontworpen door [Ready for Take-off](https://rfto.nl/).

Bekijk hier de [statuten van de vereniging](/nl/vereniging/statuten).

Doelstelling van Fronteers is de professionalisering van het beroep van web-front-end ontwikkelaar; en de erkenning en verbetering van de positie van-, alsmede de ondersteuning van Nederlandstalige web-front-end ontwikkelaars.

Een hele mond vol, maar het komt erop neer dat we willen dat de front-end eindelijk de bekendheid krijgt die het verdient. We hebben een mooi beroep en dat mag iedereen weten.

Om dit doel te bereiken zijn een [aantal commissies](/nl/vereniging/commissies) in het leven geroepen.
