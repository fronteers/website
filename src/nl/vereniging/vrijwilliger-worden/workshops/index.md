---
title: Vacature commissie Workshops
heroSlogan: ""
---
Voor de Fronteers Workshopscommissie zijn we op zoek naar 1 of 2 nieuwe vrijwilligers!

# Onze ambitie

We zoeken iemand die het belang in ziet van goede onderwijsmogelijkheden en zich wil inzetten voor het samenstellen van een curriculum dat anno nu front-enders van junior en medior niveau kan helpen zich verder te ontwikkelen. Wat is echt belangrijk om te weten en welke persoon uit binnen of buitenland is de beste persoon om dat onderwerp te onderwijzen?

We hopen met jouw hulp een jaarlijks terugkerend vast traject uit te kunnen stippelen waarin ontwikkelaars meer leren over html, css en javascript, tooling en frameworks. We willen hier graag een vliegende start mee maken in het onderwerp van javascript door het aanbieden van een workshop Javascript 101, ES6, Javascript Advanced en Frameworks) waarbij geinteresseerden zich voor losse of alle workshops uit een reeks kunnen aanmelden.

# Als lid van deze commissie organiseer je interessante workshops voor onze leden en niet-leden:

* Je bedenkt onderwerpen en houdt je oor laag bij de grond om er achter te komen wat frontenders anno nu Ã©cht moeten weten
* Je zoekt geschikte workshopgevers uit binnen- of buitenland
* Je regelt de lokaties voor workshops van een vast budget
* Je regelt reis en logies voor een workshopgever uit het buitenland (hierbij krijg je hulp)
* Je onderhoudt e-mailcontact met de workshopgever
* Je onderhoudt contact met de penningmeester over de facturering
* Je schrijft zo nu en dan een stukje ter promotie van de workshop
* Je regelt promotie van de workshop met de marketingcommissie

Helemaal leuk: als lid van deze commissie mag je bij toerbeurt gratis workshops bijwonen, heb je een leuk budget om experts uit binnen- en buitenland over te laten komen en ontmoet je veel collega's met hele verschillende achtergronden.

# Wat verwachten we van onze vrijwilligers?

Als vrijwilliger bij Fronteers ben je onderdeel van een actieve, jonge vereniging. De leukste manier om te netwerken en nieuwe vaardigheden op te doen!

* Commitment van in ieder geval een jaar om je maximaal 2 uur per week in te zetten voor de vereniging - Een maand of twee meekijken is geen probleem
* Teamplayers die van aanpakken weten (of het durven aan te geven als ze daar hulp bij nodig hebben!)
* Een kritische blik; zie je dingen die we beter kunnen doen of leuker/mooier zouden kunnen maken als vereniging? We horen het graag!

# Interesse?

Lijkt het je leuk om deze commissie te versterken? Neem dan contact met ons op via onderstaand formulier!

FORM
