---
title: Vacature commissie Congres 
draft: true
heroSlogan: ""
---
Voor de Fronteers Congrescommissie zijn we op zoek naar 3 nieuwe vrijwilligers!

De congrescommissie is op zoek naar nieuwe leden die willen meehelpen met het organiseren van de eerstvolgende Fronteers Conference, en zich willen committeren aan de organisatie van het congres in 2024.

# Wat ga je doen?

Sinds een aantal jaar wordt het congres gedeeltelijk logistiek uitbesteed. De vrijwilligers in de commissie zijn daardoor minder tijd kwijt aan het regelen van locaties, aankleding en planning. Wat overblijft is het zoeken en uitnodigen van sprekers, het verzorgen van de marketing en communicatie via onze social media (in overleg met de Fronteers marketingcommissie), en het zoeken en organiseren van de crew van vrijwilligers die tijdens het congres bijspringt.

De laatste jaren heeft de commissie veel wisselingen doorgemaakt, en daarom zijn we nu op zoek naar nieuwe leden die hun handen uit de mouwen durven steken tijdens dit congres, en volgend jaar het stokje willen overnemen van enkele huidige commissieleden!

# Wat verwachten we van onze vrijwilligers?

Als vrijwilliger bij Fronteers ben je onderdeel van een actieve, jonge vereniging. De leukste manier om te netwerken en nieuwe vaardigheden op te doen!

- Commitment van in ieder geval een jaar om je maximaal 2 uur per week in te zetten voor de vereniging - Een maand of twee meekijken is geen probleem
- Teamplayers die van aanpakken weten (of het durven aan te geven als ze daar hulp bij nodig hebben!)
- Een kritische blik; zie je dingen die we beter kunnen doen of leuker/mooier zouden kunnen maken als vereniging? We horen het graag!

# Interesse?

Lijkt het je leuk om deze commissie te versterken? Neem dan contact met ons op via een e-mail naar [bestuur@fronteers.nl](mailto:bestuur@fronteers.nl)!
