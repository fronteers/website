---
title: 'Kandidaat bestuur Fronteers: Claudia Reynders'
date: 2023-11-08
author: Claudia Reynders
summary: Aanstaande vrijdag vindt de jaarlijkse algemene ledenvergadering (ALV) van Fronteers plaats. Een van de onderdelen tijdens de ALV is de bestuursverkiezing. Kandidaat bestuurslid Claudia Reynders stelt zich voor!
categories:
    - Organisation
---

Aanstaande vrijdag vindt de jaarlijkse algemene ledenvergadering (ALV) van Fronteers plaats. Een van de onderdelen tijdens de ALV is de bestuursverkiezing. Kandidaat bestuurslid Claudia Reynders stelt zich voor!

Hoi ik ben Claudia Reynders, ondertussen al enkele jaren de drijfveer achter commissie BelgiÃ« waar ik met heel veel passie meetups organiseer. Ik leerde Fronteers kennen ergens een goeie 10 jaar geleden dankzij een meetup in het Antwerpse.

Door me de laatste jaren voornamelijk in te zetten om de commissie en activiteiten in BelgiÃ« terug op gang te trekken, voel ik me ook sterk betrokken bij de vereniging.

Zelf heb ik ook al best wat te danken aan Fronteers, zo heb ik door de jaren heen al enorm wat bijgeleerd, maar ook heel wat interessante mensen leren kennen. Zoals onlangs nog op Smashing Conference te Antwerpen! Zeker niet onbelangrijk is dat een aantal van de jobs in mijn carriÃ¨re ook deels voortkomen uit dat deeltje netwerken en nieuwe connecties maken.

Ik wil ook nog even vermelden dat ik tot nu toe ook al best wat steun heb gehad aan mensen uit de online Fronteers community. Vooral Anneke heeft me de afgelopen jaren enorm geÃ¯nspireerd en gesteund. Daarom vind ik het ook jammer dat zij aftreedt, maar anderzijds is dat ook net wat me vandaag aanzet om me kandidaat te stellen als bestuurslid.

# Waar wil ik aan bijdragen?

Fronteers heeft sinds het bestaan al veel verandering en verbetering gebracht dankzij de doelstelling van de vereniging en de mensen die zich tot nu toe daar hebben voor ingezet al die jaren.

De doelstelling:

"_De professionalisering van het beroep front-end web development. Daarbij streven wij naar erkenning, verbetering en ondersteuning van de (positie van) Nederlandstalige front-end webontwikkelaars._"

Maar sinds de start van de pandemie merken we allemaal wel dat Fronteers een stuk minder actief is geworden en daar zou ik graag verandering in willen brengen. Eerst en vooral door de meetups in Nederland terug op gang te trekken, waarna andere activiteiten hopelijk ook volgen. Om dit te kunnen verwezenlijken zijn er natuurlijk mensen nodig die zich daar mee achter willen zetten. Het huidige bestuur heeft al een aanzet gedaan om interesse op te wekken, nu moeten we enkel zien over te gaan op actie. ðŸ’ª

Verder wil ik ook graag voortzetten waar Anneke al mee begonnen was: het inzetten op onderwerpen zoals diversiteit, toegankelijkheid, transparantie van het bestuur enz...

En zoals Anneke het zo mooi beschreef gisteren:

"Het glazen potje met kiezeltjes en stenen waar zand tussen gemixt zit, maar alles mooi samen doet hangen" en dat is eigenlijk ook wel hoe ik mezelf zie, als iemand die haar steentje wil bijdragen waar mogelijk en nodig. Dit zie ik zelf vrij breed, maar weet ook dat het soms ook enkel gaat om kennisoverdracht en ondersteuning, taken delegeren en helpen sturen.

# Wie ben ik en wat kan je van mij verwachten?

Ik stel mezelf altijd voor als een "hearing impaired front-end designer with a focus on diversity, inclusion, accessibility and sustainability in tech".

Ik heb best een brede achtergrond en ervaring in IT. Oorspronkelijk ben ik opgeleid als PHP developer, een job waar ik eigenlijk amper in gewerkt heb want al gauw werd het duidelijk dat ik meer affiniteit en plezier had aan front-end development. Daarna heb ik ook nog een tijdje als product manager gewerkt en me ook verder verdiept in UX design.

Momenteel werk ik parttime als "technical" career coach voor een non-profit die bootcamps organiseert. Dit houdt in dat ik mensen begeleid in hun carriÃ¨re switch in web development e.d. .

Naast Fronteers en mijn werk ben ik in BelgiÃ« ook actief met het bouwen van een community voor vrouwelijke programmeurs. Samen met een aantal vrijwilligers organiseren we meetups, sturen we maandelijks een nieuwsbrief uit en hebben we nog tal van andere activiteiten en initiatieven. In al die zaken ben ik op 1 of andere manier wel betrokken en help meestal ook om alles in goede banen te leiden. Dus ik denk dat ik wel wat ervaring te bieden heb. :-)
