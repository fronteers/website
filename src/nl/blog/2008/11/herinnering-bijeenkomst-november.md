---
title: Herinnering: bijeenkomst op 13 november
date: 2008-11-10
author: Sander van Lambalgen
categories: 
  - Bijeenkomsten
---
Voor iedereen dit het gemist heeft, of die nog twijfelt: aanstaande donderdag organiseert SWIS een bijeenkomst in Leiden.

De tijd vliegt: Aangezien we volgende maand op bezoek zullen zijn bij Concept7 in het noorden van het land, zal dit alweer de laatste bijeenkomst van het jaar in de Randstad zijn. Komt dus allen! Zie voor meer informatie [de agenda](/blog/2008/11/bijeenkomst-november) en [meld je aan](/bijeenkomsten/planning#formulier-1).

Lenny de Rooy, usability consultant bij Tribal Internet Marketing, zal een presentatie geven over het gebruiksvriendelijk maken van websites. Tijdens de presentatie zullen concrete tips worden gegeven waarmee je ervoor kunt zorgen dat bezoekers makkelijker hun weg kunnen vinden en de website beter zal renderen. De tips hebben betrekking op uiteenlopende aspecten, zodat de navigatie, teksten, formulieren, de zoekfunctie en het bestelproces, en zullen worden toegelicht aan de hand van diverse praktijkvoorbeelden.

Kamiel Wanrooij van EveryWeb Solutions zal samen met een collega een introductie geven van beperkingen die mensen kunnen hebben bij het gebruik van websites, en de meest gemaakte fouten en oplossingen hiervoor behandelen om deze doelgroep het gebruik van de website zo makkelijk mogelijk te maken. Dit doen ze door de deelnemers een beeld te geven van hoe een internetgebruiker met een (visuele) handicap een aantal websites ervaart.

Tot donderdag!
