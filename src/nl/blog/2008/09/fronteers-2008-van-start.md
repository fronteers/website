---
title: Fronteers 2008 van start
date: 2008-09-11
author: Peter-Paul Koch
categories: 
  - Congres
---
Vandaag is De Dag; vanaf 08:00 uur verzamelen Nederlandse front-end professionals zich bij [Pakhuis De Zwijger](/congres/2008/locatie) om [een tiental presentaties en een zestal panels](/congres/2008/schedule) van vooraanstaande nationale en internationale specialisten op het gebied van CSS, JavaScript, toegankelijkheid, SEO, professionalisering en de [Webrichtlijnen](http://webrichtlijnen.overheid.nl) bij te wonen.

Aangezien er nog enige kaartjes beschikbaar zijn, hebben we ervoor gezorgd dat je zowel vandaag als morgen een kaartje aan de ingang kunt kopen. Vandaag (donderdag) kost dat 250 euro, morgen (vrijdag) kost het 150 euro. Let op: aan de deur geldt geen Fronteers ledenkorting. Deze kaartverkoop loopt via het online systeem (credit card of iDeal). We nemen geen contant geld aan.

Op = op; als we uitverkocht zijn, krijg je helaas geen toegang meer. Vroeg komen is dus beter dan laat komen.

Wellicht zien we enige van jullie straks of morgen op het congres.
