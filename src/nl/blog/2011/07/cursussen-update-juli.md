---
title: "Workshops update juli"
date: 2011-07-13
author: Matijs Brinkhuis
categories: 
  - Workshops
---
Ook voor juli even een korte cursussen update. De laatste cursus die gegeven is, is ['Inclusive Design'](/cursussen/inclusive-design-jeroen-hulscher) door Jeroen Hulscher. We vermoeden dat de zomervakantie ons wat parten heeft gespeeld en dat de opkomst daardoor wat magertjes leek, maar dankzij wat last minute marketing hebben we hem toch door kunnen laten gaan. Uit de evaluatie is gebleken dat ook deze cursus een succes was!

Zoals in [de vorige](/blog/2011/06/cursussen-update-juni) workshops update al aangekondigd werd, zat er een workshop over 'iets met typografie' in de pijplijn. Gisteren is hij dan aangekondigd. Jeroen Visser gaat zijn workshop over (web)typografie, genaamd ['Counter Space'](/workshops/counter-space-jeroen-visser), geven op 30 augustus.

Zonder al te veel van de cursus te verklappen willen we toch graag een tipje van de sluier oplichten.

In de ochtend zal de focus met name liggen op de theorie. Denk hierbij aan de geschiedenis, basisbegrippen en verschillen tussen web en print maar ook aan design gerelateerde zaken als layout en tekstopmaak.

Tijdens het middagprogramma zullen met name webtechnieken aan bod komen. Denk hierbij aan de css toolkit, typische webelementen, berperkingen van browsers, renderverschillen en natuurlijk webfonts.

Inschrijven kan door het [formulier](/workshops/counter-space-jeroen-visser) in te vullen. Wees er snel bij want we verwachten dat ook deze workshop snel vol zal zitten. Leden betalen nog steeds €100 en niet-leden €200 (beide bedragen exclusief btw).
