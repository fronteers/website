---
title: "Bijeenkomst op 8 december, in Groningen"
date: 2011-11-14
author: Arjan Eising
categories: 
  - Bijeenkomsten
---
Op donderdag 8 december is Fronteers te gast bij [mediaCT](http://mediact.nl) te Groningen. Vasilis van Gemert geeft een presentatie over Adaptive development, en Bas Rozema over Git.

# Het programma is als volgt:

* 18.30 inloop
* 19.30 Vasilis van Gemert over Adaptive development
* 20.30 korte pauze
* 20.45 Bas Rozema over Git
* 21.45 borrelen

# Adaptive development

In deze presentatie behandelt [Vasilis van Gemert](http://vasilis.nl/) van [Mirabeau](http://mirabeau.nl/) aan de hand van praktijkvoorbeelden verschillende technieken die in te zetten zijn bij het bouwen van adaptive layouts. Denk hierbij aan termen als em-based layouts, media-queries, re-alignment best practices en client-side adaptive image-replacement. Met andere woorden: echt flexibele websites die zich aanpassen aan het apparaat waarmee gekeken wordt.

# Git

Versiebeheer, bah. Iedereen moet er wat mee, en niemand heeft er zin in. Toch moet je als zelfrespecterende webbouwer zorgen dat je versiehistorie benaderbaar is, dat je weet wie, wat, waar, wanneer iets heeft gewijzigd en waarom. Als je in een team werkt, zijn de voordelen wel duidelijk, je kunt niet onder versiebeheer uit. Gelukkig is er Git: een high-performance, gedistribueerd, easy-to-use versiebeheersysteem. Hoera! Iedereen aan de Git! Maar ben je er dan? Hoe ga je bijvoorbeeld om met doorontwikkeling van een bestaand project? Hoe ga je om met releases. Hoe doe je bugfixes op een manier waarop je tegelijkertijd maximaal flexibel bent en alles overzichtelijk houdt? Hoe support je een oudere versie van dezelfde software? De hamvraag is dus eigenlijk: hoe richt je je versiebeheerproces in en hoe houd je dat nou beheersbaar?

# Bereikbaarheid en opgave

MediaCT is gevestigd aan Zuiderpark 22, 9724 AH  Groningen, circa vijf minuten lopen vanaf station Groningen. Er is ruimte om te parkeren in de buurt. Zoals gebruikelijk is deze bijeenkomst gratis bij te wonen door zowel leden als niet-leden van Fronteers. Wel is gewenst dat je jezelf opgeeft via het [formulier op de bijeenkomstpagina](/bijeenkomsten/2011/mediact#formulier-1).
