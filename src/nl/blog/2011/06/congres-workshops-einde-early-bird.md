---
title: "Congresnieuws: Workshops en einde early bird"
date: 2011-06-29
author: Vasilis van Gemert
categories: 
  - Congres
  - Styling
  - Toegankelijkheid
  - Workshops
---
Ook dit jaar organiseert Fronteers weer [workshops](http://fronteers.nl/congres/2011/workshops) in aanloop naar het Fronteers Congres en ook dit jaar gaat het weer om intensieve workshops van een hele dag van hoog internationaal niveau. [Derek Featherstone](http://fronteers.nl/blog/2011/06/congres-workshops-einde-early-bird#real-world-accessibility) komt een workshop over toegankelijkheid geven en [Lea Verou](http://fronteers.nl/blog/2011/06/congres-workshops-einde-early-bird#css3-for-web-developers) een over CSS3. En een last call voor Fronteers leden: [de early bird periode voor het congres loopt af](http://fronteers.nl/blog/2011/06/congres-workshops-einde-early-bird#einde-early-bird)!

# Real World Accessibility for HTML5, CSS and ARIA

Op [dinsdag 4 oktober](/congres/2011/workshops/real-world-accessibility-derek-featherstone) komt Derek Featherstone, keizer van toegankelijkheid, ons uitleggen hoe je er voor kunt zorgen dat hedendaagse complexe webpagina's toegankelijk blijven voor iedereen, ongeacht het apparaat wat hij of zij gebruikt. Belangrijke kennis die elke webdeveloper vandaag de dag in zijn portfolio moet hebben:

> You need to know what HTML5, CSS3 and ARIA can do for you, how to use them accessibly AND how reliable they are… You need to know the nitty-gritty, get your hands dirty, practical side of accessibility for all of these technologies… You’ll be better prepared to deliver accessible solutions now and in the future.

# CSS3 for Web Developers

Voor mensen die alles over hedendaagse CSS willen weten: Lea Verou, de godin van stylesheets, komt ons op [woensdag 5 oktober](/congres/2011/workshops/css3-for-web-developers-lea-verou) inweiden in de hogere kunst van CSS3. In haar workshop "CSS for developers" gaat ze niet alleen in op de bling bling van CSS3, ze zal zich voornamelijk richten op de toepassing ervan in complexe webapplicaties. Een absolute must visit voor elke serieuze webdeveloper! In haar eigen woorden:

> CSS3, in essence, is about creating web applications that download faster and are easier to develop, maintain and edit. Less HTTP requests, less Kilobytes to download, less presentational JavaScript. And all those are mostly developer goals, rather than designer goals. And that's why developers should care about CSS3, perhaps even more than designers do.

Beide workshops duren een hele dag, ze worden gegeven in het centrum van Amsterdam en de voertaal zal Engels zijn. Om er voor te zorgen dat de workshops persoonlijk blijven is er voor gekozen om maximaal 30 mensen toe te laten, wees er dus snel bij! Uiteraard is er een aangename korting voor Fronteersleden (die voor 29 juni 2011 lid waren of zijn geworden).

# Einde early bird voor het congres

De early bird periode voor niet-leden was inmiddels voorbij, morgen is het ook voor Fronteers leden de laatste kans om [een kaartje](/congres/2011/tickets) met extraveel korting te kopen, vanaf 1 juli stijgt de prijs van een kaartje voor Fronteers leden met 100 Euro naar € 300,00.
