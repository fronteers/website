---
title: "Workshops update april"
date: 2011-04-13
author: Matijs Brinkhuis
categories: 
  - Commissies
  - Workshops
---
Op dinsdag 3 mei zal Vasilis van Gemert, die we natuurlijk allemaal kennen van onder andere de [Daily Nerd](http://dailynerd.nl/) nogmaals zijn cursus [Adaptief Ontwikkelen](/cursussen/adaptief-ontwikkelen-vasilis-van-gemert) gaan geven. [Update] inmiddels zit ook deze cursus vol.

De vorige keer dat deze workshop gegeven werd zat de cursus binnen een dag vol. [Schrijf je dus snel](/workshops/adaptief-ontwikkelen-vasilis-van-gemert#formulier-1) in om een plekje te reserveren.

Cursussen lopen sowieso lekker. Op 20 april zal [Peter van der Zee](http://qfox.nl) zijn cursus JavaScript Achtbaan voor het eerst geven. Ook deze cursus zat binnen een dag vol, maar hopelijk kunnen we hem net als Vasilis overhalen de cursus later dit jaar nog een keer te geven.

Verder staan cursussen van [Peter Beverloo](http://peter.sh), [Jeroen Hulscher](http://jeroenhulscher.nl) en [Stephen Hay](http://the-haystack.com) op het progamma voor later dit jaar. Dit brengt ons bij het volgende punt; cursussen zijn enorm populair en dit vooral onder de eigen leden. Die betalen voor een cursus het werkelijk luttele bedrag van â‚¬50 wat helaas betekent dat cursussen op dit moment verliesgevend zijn. Gelukkig hebben we budget voor cursussen maar omdat cursussen zich op dit moment nog niet zelf kunnen bedruipen is dat is een keer op. Omdat we wel graag meer (en misschien ook vaker) cursussen willen blijven geven, betekent dit helaas dat de prijs van cursussen later dit jaar omhoog zal gaan.

Tot slot willen we, in het verlengde hiervan, aanstaande cursisten wijzen op een kleine wijziging in [de kleine lettertjes](/cursussen/voor-cursisten). Vanaf de cursus Adaptief Ontwikkelen op 3 mei is het niet langer mogelijk je binnen 48 uur voor een cursus nog af te melden en je geld terug te krijgen.
