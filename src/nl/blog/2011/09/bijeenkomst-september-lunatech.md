---
title: 'Bijeenkomst op 15 september, in Rotterdam'
date: 2011-09-05
author: Arjan Eising
categories:
    - Bijeenkomsten
---

Op donderdag 15 september is Fronteers te gast bij [Lunatech Research](http://www.lunatech-research.com/) in Rotterdam. Egor Kloos vertelt over enterprise front-end code, en Jeroen Wijering gaat ons een update geven van de huidige stand van zaken op het gebied van web video.

## Het programma is als volgt:

-   18.00 inloop
-   19.00 Egor Kloos over enterprise front-end code
-   20.00 korte pauze
-   20.15 Jeroen Wijering over de huidige stand van zaken m.b.t. web video
-   21.15 borrelen

[Egor Kloos](http://dutchcelt.nl/) is een ontwerper bij [Lunatech Research](http://www.lunatech-research.nl/) en helpt met het maken van web applicaties voor zowel consumenten als voor de zakelijke markt (Enterprise). User Experience en een multi platform Web zijn hierbij belangrijke uitgangspunten. In deze Rotterdamse editie van Fronteers gaat hij het o.a. hebben over Enterprise & Front-end. De perceptie is dat de ‘Enterprise’ over het integreren van services gaat en daarom niets te maken heeft met de front-end. "Dat regelt de framework (JSF, ASP.NET etc.) toch?". De opkomst van UX wordt door deze IT bedrijven als vervelend gezien omdat zij nu wel iets met de front-end moeten. Het blijkt een kwestie van een aantal zaken er bij leren en vooral een aantal zaken afleren.

Jeroen Wijering is de ontwikkelaar achter de succesvolle JW Player, die wordt gebruikt op miljoenen websites wereldwijd (zie [whoisjw.tv](http://whoisjw.tv)). In deze presentatie behandelt hij de opkomst van HTML5 voor online video, de huidige stand van zaken en de voor- en nadelen ten opzichte van Flash. Ook het uitserveren van video naar mobiel (Android, iPad, iPhone) komt aan bod: wat werkt wel en niet op welk apparaat en waar moet de ontwikkelaar in het algemeen rekening mee houden.

## Routebeschrijving

Lunatech Research is gevestigd aan Heemraadssingel 70, 3021 DD Rotterdam. Er is een [plattegrond beschikbaar op hun website](http://www.lunatech-research.nl/contact).

Zoals gebruikelijk is deze bijeenkomst gratis toegankelijk voor zowel leden als niet-leden van Fronteers. Wel is het gewenst dat je jezelf opgeeft via het [formulier op de bijeenkomstpagina](/bijeenkomsten/2011/lunatech-research).
