---
title: "Bijeenkomst op 22 september in Brussel"
date: 2011-08-31
author: Mathias Bynens
categories: 
  - Bijeenkomsten
---
Op 22 september organiseren we voor de vijfde keer een Fronteers-bijeenkomst in België. Na een [succesvolle editie in Antwerpen](/bijeenkomsten/2011/aspace), is ons oog nu gevallen op de prachtige ‘Open Space’ van Namahn in Brussel. Hier kunnen we maar liefst 45 deelnemers verwelkomen.

Deze editie staat helemaal in het teken van CSS. [Lennart Schoors](http://lensco.be/) is onze eerste spreker. Hij <strike>is</strike> **was tot voor kort** Lead Web Designer bij [Netlog](http://www.netlog.com/) en is nu freelancer. Zijn presentatie is getiteld ‘Look ma! No images!’. Daarna komt [Benjamin De Cock](http://bdc.vc/) spreken over CSS Animations. Benjamin is een interface-designer met een oog voor detail waar velen jaloers op zijn.

Opgelet: zowel Benjamin — die Franstalig is — als Lennart zullen in het Engels presenteren.

# Het programma is als volgt:

* 18:00: Ontvangst met drank en broodjes
* 19:00: Lennart Schoors: ‘Look ma, no images!’
* 19:45: Pauze
* 20:15: Benjamin De Cock: ‘CSS Animations’
* 21:00: Naborrelen met een drankje, gesponsord door [Bloovi](http://www.bloovi.be/) (Vacaturewebsite van en voor internetspecialisten)

# Routebeschrijving

Namahn is gevestigd aan de Grensstraat 21 te 1210 Brussel. Er is een plannetje beschikbaar op [de detailpagina van deze bijeenkomst](/bijeenkomsten/2011/namahn).

# Kom jij ook?

Zoals altijd is deze bijeenkomst gratis toegankelijk voor zowel leden als niet-leden. Er is echter beperkt plaats, voor circa 45 mannen en vrouwen. [Geef je daarom op via het aanmeldformulier.](/bijeenkomsten/2011/namahn#formulier-1) Vol is vol!
