---
title: "Mobilism 2012: Fronteers kaarten"
date: 2011-10-18
author: Peter-Paul Koch, Stephen Hay & Krijn Hoetmer
categories: 
  - Ledenkorting
---
Op 10 en 11 mei 2012 zal te Amsterdam [Mobilism 2012](http://mobilism.nl/2012) plaatsvinden, dat geheel gewijd zal zijn aan mobiele webontwikkeling. Een mooie en zich nog altijd ontwikkelende [sprekerslijst](http://mobilism.nl/2012/programme) staat garant voor een topcongres.

Aangezien twee van de drie organisatoren Fronteers-bestuursleden zijn, hebben we voor Fronteers-leden die op dit moment lid zijn 15 kaarten gereserveerd voor 400 euro ex. BTW. Op dit moment zijn er nog [kaartjes](https://mobilism.paydro.net/) voor diezelfde prijs beschikbaar, maar dat zal snel afgelopen zijn. Vanaf dat moment is dit het beste aanbod dat je zult vinden.

Als je een kaartje wilt bestellen en Fronteers lid bent, kun je een kortingscode opvragen middels een mailtje naar <krijn@fronteers.nl>.

We hopen minstens 15 Fronteers leden te kunnen begroeten op 10 en 11 mei.
