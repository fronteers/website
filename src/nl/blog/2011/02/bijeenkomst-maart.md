---
title: "Bijeenkomst op 3 maart, in Amsterdam"
date: 2011-02-09
author: Arjan Eising
categories: 
  - Bijeenkomsten
---
Op donderdag 3 maart is Fronteers te gast bij [80beans](http://www.80beans.com/) in Amsterdam. Roy Tomeij zal spreken over front-end meta languages. Vasilis van Gemert gaat dieper in op adaptive development.

# Het programma is als volgt:

* 18.30 inloop
* 19.30 Roy Tomeij over front-end meta languages
* 20.30 pauze
* 20.45 Vasilis van Gemert over adaptive development
* 21.45 borrelen, netwerken

# Front-end meta languages

Er zijn verschillende meta-languages die het schrijven van front-end code prettiger, sneller en minder foutgevoelig kunnen maken. Ook hierbij geldt dat het uiteindelijk een kwestie van persoonlijke voorkeur is, maar [Roy Tomeij](https://twitter.com/roy) zal uitleggen waarom jij Ã©n de back-enders die de code gaan implementeren vrolijker worden van onder andere Haml, Sass en CoffeeScript.

# Adaptive development

In deze presentatie behandelt [Vasilis van Gemert](http://vasilis.nl) van [Mirabeau](http://mirabeau.nl) aan de hand van praktijkvoorbeelden verschillende technieken die in te zetten zijn bij het bouwen van adaptive layouts. Denk hierbij aan termen als em-based layouts, media-queries, re-alignment best practices en client-side adaptive image-replacement. Met andere woorden: echt flexibele websites die zich aanpassen aan het apparaat waarmee gekeken wordt.

80beans is gevestigd aan de Vijzelstraat 72, ruimte 3.56, 1017 HL , Amsterdam. Zoals gebruikelijk is de bijeenkomst gratis bij te wonen door zowel leden als niet-leden. Wel is het gewenst dat je [jezelf opgeeft via het formulier](/bijeenkomsten/2011/80beans#formulier-1). Er zal gezorgd worden voor webstandaardenbier.
