---
title: "Fronteers zoekt vrijwilligers"
date: 2011-01-08
author: Sander Aarts
categories: 
  - Leden
  - Vereniging
---
Zoals je waarschijnlijk weet, draait Fronteers geheel op vrijwilligers. Naast het werk van het bestuur en de verschillende commissies worden ook de bijeenkomsten, deze website en het congres allemaal door vrijwilligers georganiseerd en onderhouden. Alles bij elkaar een hele hoop werk, waar de huidige vrijwilligers helaas niet altijd aan toekomen. We zijn dan ook op zoek naar personen die mee willen helpen om ervoor te zorgen dat alle grootse plannen en kleine klusjes ten uitvoer gebracht kunnen worden.

Hieronder vind je een aantal taken waarvoor we momenteel nog mensen zoeken:

* Blogposts over WCAG 2 schrijven
* Voorzitter commissie onderwijs
* Lid commissie onderwijs (docent)
* Bronnen voor front-end ontwikkelaars op deze site updaten
* Cursussen organiseren
* Examenvragen opstellen
* Examenvragen online zetten
* Proefexamens organiseren

Meer informatie over de bovenstaande taken en de mogelijkheid om je als vrijwilliger aan te melden vind je op de pagina [vrijwilligers gezocht!](/vereniging/vrijwilligers).
