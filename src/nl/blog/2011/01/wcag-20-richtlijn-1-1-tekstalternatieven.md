---
title: "WCAG 2.0: Richtlijn 1.1 Tekstalternatieven"
date: 2011-01-24
author: Janita Top
categories: 
  - Webrichtlijnen
---
In navolging van de serie [blogposts over webrichtlijnen](/blog/categorieen/webrichtlijnen) vanaf nu een reeks artikelen over [WCAG 2.0](http://www.w3.org/Translations/WCAG20-nl/), die ook een integraal onderdeel gaan vormen van de Webrichtlijnen versie 2.

_Richtlijn 1.1 Tekstalternatieven: Lever tekstalternatieven voor alle niet-tekstuele content, zodat die veranderd kan worden in andere vormen die mensen nodig hebben, zoals grote letters, braille, spraak, symbolen of eenvoudiger taal._

Onder deze richtlijn vallen niet alleen situaties waarin belangrijke content toegankelijk moet worden gemaakt via tekstalternatieven (hierover later meer), maar ook situaties waarin gebruikers of hulptechnologieën moeten weten dat ze bepaalde onderdelen juist moeten negeren of 'anders behandelen' :

* Zintuiglijk: Als niet-tekstuele content primair is bedoeld om een specifieke zintuiglijke ervaring te creëren, dan leveren tekstalternatieven ten minste een beschrijving van de niet-tekstuele content.
* Decoratie, opmaak, onzichtbaar: Als niet-tekstuele content puur decoratief is, slechts voor visuele opmaak wordt gebruikt, of niet aan gebruikers wordt gerepresenteerd, dan wordt ze op zo'n manier geïmplementeerd dat ze genegeerd kan worden door hulptechnologie.

Hebben jullie hier ervaring mee? Gebruiken jullie bijvoorbeeld wel eens opzettelijk lege `alt` attributen?

Welke andere situaties zijn hier nog te bedenken?

Zijn er bijvoorbeeld irritaties over elementen die voor veel ruis zorgen voor screenreader gebruikers, en die daarom dus beter aangegeven of verborgen zouden kunnen worden?
