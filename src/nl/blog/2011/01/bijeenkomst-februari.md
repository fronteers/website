---
title: 'Bijeenkomst op 10 februari, in Leeuwarden'
date: 2011-01-10
author: Hidde de Vries
categories:
    - bijeenkomsten
    - Nederland
---

Op 10 februari organiseert Fronteers in samenwerking met Lable een bijeenkomst over mobiele toepassingen van het web, met Jurriaan Mous over de webapplicatie voor de zorg die Lable met behulp van Google Web Toolkit ontwikkelt en Jacco de Boer, over ontwerpuitdagingen bij een mobiele nieuwsapplicatie.

## Het programma is als volgt:

-   19:00 inloop
-   19:30 welkomswoord van Fronteers
-   19:35 Jurriaan Mous over het bouwen van een zorgdossier in HTML5/CSS3/GWT
-   20:30 pauze
-   20:45 Jacco de Boer over de iPad app van de Leeuwarder Courant
-   21:45 borrel

## Een zorgdossier in HTML5/CSS3/GWT

Lable werkt aan EZLP, een zorgdossier als webapplicatie. Deze wordt ontwikkeld samen met de verzorgers in de ouderenzorg.

Digitale architect Jurriaan Mous zal vertellen over de techniek achter deze webapplicatie en de lessen die zijn geleerd tijdens de ontwikkeling. Zijn talk zal gaan over het bouwen van serieuze webapplicaties in Java gecompiled naar geoptimaliseerde Javascript met behulp van Google Web Toolkit, het werken met eigengebouwde CSS compilers om browsercompatibiliteit te garanderen, het omgaan met NOSQL databases in je frontend en het bouwen van een degelijk framework voor een mooie toekomst.

## De mobiele krant

De Leeuwarder Courant werkt aan een betaalde nieuwsapplicatie voor de iPad. Jacco de Boer gaat ons meer vertellen over de ontwerpuitdagingen en touchscreen specifieke vragen die daarbij boven komen drijven en wat werkt.

Aanmelden kan via het [aanmeldformulier](/bijeenkomsten/2011/lable)
