---
title: "Schrijf mee aan de Fronteers Adventskalender!"
date: 2018-10-16
author: Josee Wouters
categories: 
  - Adventskalender
---
Heb jij altijd al een blog willen schrijven voor Fronteers? Dan is nu je kans! In december keert de Fronteers Adventskalender terug. 24 blogs van 24 schrijvers over alles dat met front-end (en Fronteers) te maken heeft. En de schrijvers mogen een donatie van 75 euro uit de verenigingskas doen aan een goed doel naar keuze.

Tot 1 november kan iedereen zich aanmelden om een blog te schrijven. Je mag schrijven over elk onderwerp dat front-end gerelateerd is. Misschien heb je wel goede voornemens voor 2019 of wil je graag een terugblik op het afgelopen jaar maken. Heb je een belangrijke ontdekking gedaan, wil je iets wat je zelf hebt geleerd met iedereen delen? Je kunt ook een pleidooi maken voor jouw favoriete framework of een lijstje van tools/artikelen die jij op dit moment belangrijk vind. Of misschien wil je graag schrijven over jouw ervaringen als front-end developer en waarom dit het mooiste werk van de wereld is. Denk ook eens aan het schrijven van een review, bijvoorbeeld over een Fronteers congres of workshop.

Wil je graag meeschrijven en namens Fronteers een donatie doen aan een goed doel van jouw keus? Meld je dan voor 1 november aan via onderstaand formulier, voor vragen kun je natuurlijk op het Fronteers Slack-kanaal terecht.

Deze schrijvers doen al mee:

* Anneke Sinnema
* Josee Wouters
* Paul van Buuren
* Edwin Martin
* Niels Leenheer
* Tim Severien
* Koen Kivits

Meld je aan via onderstaand formulier:

(TODO: [Ik schrijf mee aan de Fronteers Adventskalender!]
Naam [f text]
E-mailadres [a text]   
Weet je al waar je over wil schrijven? [+ small]
Weet je al welk goede doel je wil ondersteunen? [+ small]
Eventuele opmerkingen of vragen [+ small]
[Verstuur](marketing@fronteers.nl;melding:Bedankt voor je aanmelding! We nemen zo spoedig mogelijk contact met je op.))
