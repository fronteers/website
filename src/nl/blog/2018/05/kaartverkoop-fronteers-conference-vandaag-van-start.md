---
title: "Kaartverkoop Fronteers Conference vandaag van start"
date: 2018-05-03
author: Anneke Sinnema
categories: 
  - Congres
  - Ledenkorting
  - Vereniging
---
Vanmiddag om 12 uur starten we met de kaartverkoop voor Fronteers Conference! Via [onze ticketshop](https://tickets.fronteers.nl/) kun je kaarten kopen. Is dit de eerste keer dat je een kaart voor het congres koopt? [We leggen je graag uit hoe het werkt](/congres/2018/tickets).

Leden van Fronteers hebben afgelopen week een kortingscode in de mailbox gehad waarmee ze een flinke korting krijgen op de ticketprijs. Heb je geen kortingscode gehad, maar was je al wel lid ten tijde van de aankondiging van het congres en heb je ook je lidmaatschap op tijd betaald? Dan kun je het beste een mailtje sturen naar [conference@fronteers.nl](mailto:conference@fronteers.nl) met [penningmeester@fronteers.nl](mailto:penningmeester@fronteers.nl) in de cc.

Laat je door je werkgever meerdere kaarten kopen voor je team en zijn jij en je collega's lid van Fronteers? Zorg dan dat de persoon die de kaarten bestelt de kortingscodes heeft zodat ze gebruik kunnen maken van de korting!

# Fronteers Conference

Fronteers Conference vindt dit jaar plaats op 4-5 oktober in het DeLaMar theater in Amsterdam. Het bestuur plaatste in april een [nieuwsbericht over de nieuwe lokatie](/blog/2018/04/fronteers-conference-in-2018-in-het-delamar-theater). Meer informatie kun je vinden op de [Fronteers Conference website](https://fronteers.nl/congres/2018).
