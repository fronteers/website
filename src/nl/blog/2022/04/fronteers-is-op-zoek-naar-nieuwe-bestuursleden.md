---
title: "Fronteers is op zoek naar nieuwe bestuursleden!"
date: 2022-04-22
author: Anneke Sinnema
categories:
  - Commissies
  - Vereniging
---
Wil jij graag Fronteers naar een hoger niveau tillen, ben je initiatiefrijk en hou je er van anderen te enthousiasmeren? Dan zijn we op zoek naar jou voor het bestuur van de vereniging!

{%- quote "Anneke Sinnema" "Als je in het bestuur zit geef je front-end ontwikkelaars in heel Nederland een stem" -%}

Als bestuurslid help je mee de vereniging op de kaart te zetten en te houden. Je zorgt er voor dat commissies een zetje krijgen en dat vrijwilligers het zelfvertrouwen hebben om activiteiten te ontplooien voor de vereniging. We hebben de ambitie om weer vaker meetups en activiteiten te organiseren, verlangen naar continuiteit voor het Fronteerscongres, en bouwen door aan onze nieuwe website.

Fronteers zoekt in ieder geval nieuwe bestuursleden om vanaf de komende ALV het stokje over te nemen van Sander Vink (penningmeester) en Anneke Sinnema (voorzitster). Bij interesse gaan we graag eens het gesprek met je aan. Stuur een [e-mail naar het bestuur](mailto:bestuur@fronteers.nl) of stuur een DM naar Anneke, Sander of Edwin via onze Slack. We verwachten wel dat vrijwilligers (en in het verlengde bestuursleden) lid zijn van Fronteers.

{%- banner "curly" "Lees de notulen" "/nl/vereniging/bestuur" "" "_blank" "h3" "lees meer over het bestuur" -%}
