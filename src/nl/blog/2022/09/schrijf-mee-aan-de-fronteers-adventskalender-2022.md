---
title: Schrijf mee aan de Fronteers Adventskalender 2022!
date: 2022-09-29
author: Anneke Sinnema
summary: In december keert de Fronteers Adventskalender terug. 24 blogs van 24 schrijvers over alles dat met front-end (en Fronteers) te maken heeft. En de schrijvers mogen een donatie van 75 euro uit de verenigingskas doen aan een goed doel naar keuze.
categories:
- Adventskalender
---
In december keert de Fronteers Adventskalender terug. 24 blogs van 24 schrijvers over alles dat met front-end (en Fronteers) te maken heeft. En de schrijvers mogen een donatie van 75 euro uit de verenigingskas doen aan een goed doel naar keuze.

Tot 14 oktober kan iedereen zich aanmelden om een blog te schrijven. De deadline voor de bijdrages is 14 november. Je mag schrijven over elk onderwerp dat front-end gerelateerd is. Misschien heb je wel goede voornemens voor 2023 of wil je graag een terugblik op het afgelopen jaar maken. Heb je een belangrijke ontdekking gedaan, wil je iets wat je zelf hebt geleerd met iedereen delen? Je kunt ook een pleidooi maken voor jouw favoriete framework of een lijstje van tools/artikelen die jij op dit moment belangrijk vindt. Of misschien wil je graag schrijven over jouw ervaringen als front-end developer en waarom dit het mooiste werk van de wereld is. Denk ook eens aan het schrijven van een review, bijvoorbeeld over een Fronteers congres of workshop.

Wil je graag meeschrijven? Meld je dan voor 14 oktober aan, voor vragen kun je natuurlijk op het Fronteers Slack-kanaal terecht.
