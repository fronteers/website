---
title: 'Fronteers 2015 launchborrel + livegang kaartverkoop op 29 mei'
date: 2015-05-18
author: Anneke Sinnema
categories:
    - bijeenkomsten
    - Nederland
    - Congres
---

De kaartverkoop voor het Fronteerscongres 2015 start vrijdag 29 mei om 20:00 uur. Om dit te vieren, organiseert Fronteers die avond vanaf 19:00 uur een speciale launchborrel bij Café De Jaren in Amsterdam - en jij bent uitgenodigd.

![Fronteerscongres 2015 Launchborrel bij Café de Jaren. Vrijdag 29 mei 2015 om 19.00 uur](/_img/congres/2015/fronteers15-launchborrel-announcement-image-nl-1024.png)

## TL;DR

-   Fronteers 2015 Launchborrel
-   Vrijdag 29 mei, [Café De Jaren, Amsterdam](http://www.cafedejaren.nl/nl/de-Jaren/Home.html)
-   Borrel 19:00u, livegang ticket sales 20:00u
-   RSVP via het formulier

Het wordt een gezellige avond met ontspannen sfeer (behalve voor de congresorganisatie die ter plekke de verkoop live zal zetten) en zoals altijd: de eerste drankjes zijn op onze kosten.

## Livegang

De congrescommissie vertelt over de plannen voor dit jaar en is aanwezig om jullie vragen te beantwoorden. Hoofdevenement is natuurlijk de [livegang van de kaartverkoop om 20:00 uur](/nl/blog/2015/05/kaartverkoop-fronteers15-begint-op-vrijdag-29-mei), waarna je zelf ook ter plekke je tickets kunt kopen - met Fronteerskorting, natuurlijk.

## Locatie

Café De Jaren in Amsterdam heet ons hiervoor welkom; een bekende locatie voor congresgangers. De Jaren is prima bereikbaar met het openbaar vervoer. Het NS- en busstation van Amsterdam liggen op circa 15 minuten loopafstand.

[Café De Jaren](http://www.cafedejaren.nl/nl/de-Jaren/Home.html)
Nieuwe Doelenstraat 20-22
1012 CP Amsterdam

## RSVP

[Meld je aan via het formulier](/nl/activiteiten/2015/fronteers-2015-launchborrel) (let op: plaatsen zijn beperkt!) en kom met ons het glas heffen op #fronteers15!
