---
title: "Bijeenkomst van ISOC en W3C op 2 april in Amsterdam"
date: 2015-03-29
author: Meta Kruijs
categories: 
  - Bijeenkomsten
---
Komende donderdag, 2 april, organiseren ISOC.nl en W3C Benelux i.s.m. het CWI en Waag Society twee evenementen, het middagprogramma gaat over WebRTC (Web Real-Time Communications) en het avondprogramma over HTML5/Webapps. De toegang bedraagt 30 euro.

Op donderdag 2 april organiseren W3C Benelux en ISOC.nl twee bijeenkomsten met de Franse webexpert Dominique Hazaël-Massieux van het World Wide Web Consortium (W3C) uit Frankrijk. Alexander Blom (ISOC.nl) en Annette Kik (W3C Benelux Office) nodigen je van harte uit, deze bijeenkomst bij te wonen.

# Programma

's Middags spreekt Dominique Hazaël-Massieux tijdens een WebRTC masterclass op het CWI. WebRTC – Web Real-Time Communications – is een webstandaard waarmee audio- en video-gesprekken, instant messaging en het uitwisselen van bestanden mogelijk wordt via de browser.

* WebRTC masterclass en inschrijving: [http://isoc.nl/events/webrtc-masterclass/](http://isoc.nl/events/webrtc-masterclass/)
* Datum en tijd: 2 april, 14:00 - 17:00 uur
* Locatie: Centrum Wiskunde & Informatica (CWI), Science Park 123, 1098 XG Amsterdam

's Avonds is Dominique Hazaël-Massieux spreker tijdens een HTML5/webapps workshop in de Amsterdamse Waag Society. HTML5 biedt een rijke set van features waar voorheen browser plug-ins benodigd waren. Belangrijker nog is dat je met HTML5 niet meer per OS een aparte app te ontwikkelen.

* HTML5/webapps workshop en inschrijving: [http://isoc.nl/events/html5webapps-workshop/](http://isoc.nl/events/html5webapps-workshop/)
* Datum en tijd: 2 april, 20:00 - 22:30 uur
* Locatie: Waag Society, Nieuwmarkt 4, Amsterdam

# Aanmelden via de website van ISOC

Deelname is gratis voor leden van W3C en ISOC.nl (na registratie) en 30 euro voor andere belangstellenden. Voertaal is Engels.
Deze bijeenkomst wordt niet georganiseerd door Fronteers, maar kan wel interessant zijn voor onze leden en lezers. Aanmelden kan alleen via [http://isoc.nl/events/](http://isoc.nl/events/).