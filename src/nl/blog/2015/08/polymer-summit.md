---
title: "Win een gratis kaartje voor Polymer Summit, 15 september 2015 in Amsterdam"
date: 2015-08-10
author: Hidde de Vries
categories: 
  - Leden
  - Ledenkorting
---
Op 15 september 2015 vindt in Amsterdam de [Polymer Summit](https://www.polymer-project.org/summit) plaats. Dit congres
wordt georganiseerd door Google, in samenwerking met Fronteers-lid Paul Verbeek.

Het congres duurt één dag, en vindt plaats in het Muziekgebouw aan 't IJ in Amsterdam. De dag zal volledig in het teken van Google's [Polymer library](https://www.polymer-project.org/1.0/docs/start/what-is-polymer.html) staan. Polymer is een library gebaseerd op [web components](https://en.wikipedia.org/wiki/Web_Components), en bevat zowel een eigen set van custom elementen, als de mogelijkheid nieuwe HTML-elementen te definiëren. De talks zullen technisch zijn, maar toegankelijk voor zowel beginnende als gevorderde front-end ontwikkelaars. De sprekers zijn op dit moment nog niet bekend.

De organisatie stelt 15 tickets beschikbaar voor Fronteers-leden. Toegang is inclusief lunch en after-party. Om hiervoor in aanmerking te komen, laat hieronder een reactie achter of mail naar hidde@fronteers.nl. Hierbij geldt: wie het eerst komt, die het eerst maalt.

Zoals altijd geldt deze actie *alleen voor Fronteers-leden* (lid geworden voor 10 augustus).