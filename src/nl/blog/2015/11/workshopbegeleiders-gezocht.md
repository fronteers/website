---
title: 'Techionista zoekt workshopbegeleiders voor Coding Class for Women'
date: 2015-11-09
author: Hidde de Vries
categories:
    - Organisation
---

Techionista en T-Mobile hebben Fronteers benaderd, omdat ze op zoek zijn naar begeleiders bij de serie front-end workshops die ze organiseren onder de naam Coding Class for Women. Iets voor jou?

De website Techionista organiseert, in samenwerking met T-Mobile, sinds begin deze maand een serie workshopdagen genaamd “Coding Class for Women”. Het doel? Zorgen dat ‘[tech in Nederland een vrouwelijker smoel krijgt](http://techionista.com/geef-je-op-voor-techionistas-1e-gratis-coding-class-for-women/)’. Naar dit doel wordt toegewerkt door de organisatie van workshopdagen die voor de deelnemers gratis zijn bij te wonen.

De eerste editie was gericht op beginners zonder voorkennis, in de toekomst is het de bedoeling dat er workshops voor zowel beginners als meer gevorderde dames worden gegeven. Lees om een idee te krijgen van hoe de workshopdag eruit ziet, het [verslag van de eerste Coding Class](http://techionista.com/its-a-wrap-techionista-eerste-coding-class-was-een-succes/).

## Front-end developers (m/v) gezocht voor begeleiding

Van T-Mobile kregen wij de vraag of wij misschien front-end developers (m/v) wisten die het leuk vinden om te komen helpen op één van deze workshopdagen. Dus hierbij: zijn er Fronteers-leden die een dag willen komen helpen? Je zult tijdens de praktijkopdrachten langs de deelnemers lopen, en waar nodig helpen.

De organisatie verwelkomt ook ideeën over de opzet. In de eerste editie is bijvoorbeeld gewerkt met Bootstrap om de deelnemers sneller resultaten te laten zien, misschien heb jij andere ideeën?

## Aanmelden

Voor meer details of om je aan te melden, stuur een mail naar webmaster@t-mobile.nl, met als onderwerp ‘Techionista Coding Class for Women’. Er staat geen vergoeding tegenover, maar hopelijk wel een leuke dag!

-   _Locatie_: Meet Berlage (in de Beurs van Berlage), Amsterdam
-   _Datum_: 15 november (en er worden meer data gepland)
-   _Aanmelden/meer info_: mail webmaster@t-mobile.nl
