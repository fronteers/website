---
title: "Met 25 euro korting naar dsgnday"
date: 2015-10-02
author: Matijs Brinkhuis
categories: 
  - Ledenkorting
---
Op vrijdag 13 november wordt net als vorig jaar het [dsgnday](http://dsgnday.nl)-congres georganiseerd. Een dag met acht sprekers over grafisch en UX design op het web. De focus ligt net zoals vorig jaar op directe toepasbaarheid in plaats van inspirerende verhalen zonder direct praktisch nut.

Dan Mall, Ida Aalen, Susan Robertson, Trine Falbe, Stephen Hay, Simon Collison, Bram Stein, en Geri Coady delen praktische truuks en tips onder leiding van Ruben Bos. Onderwerpen variëren van hands-on voorbeelden van verschillende projecten tot het (her)definiëren van de rol van de designer en van het ontwerpen van interfaces voor kinderen tot het maken van styleguides en typografische analyse vanuit een wiskundig en computer science perspectief.

Fronteers-leden krijgen net als vorig jaar €25 korting op de reguliere toegangsprijs van €275. Bij je kaartje zijn koffie, lunch, en een drankje na afloop inbegrepen.

Mocht je gebruik willen maken van deze korting, neem dan even contact op met de [ledenadministratie](/contact?Ledenadministratie#formulier-1). Zoals gebruikelijk geldt deze actie alleen voor leden die op dit moment al lid zijn.