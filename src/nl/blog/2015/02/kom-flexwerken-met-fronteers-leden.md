---
title: 'Kom flexwerken met Fronteersleden!'
date: 2015-02-26
author: Meta Kruijs
categories:
    - Bijeenkomsten
    - Leden
---

Een nieuw soort bijeenkomst voor Fronteersleden: kom samen flexwerken én kennis delen op woensdag 25 maart 2015 in Utrecht. Zaal, koffie én lunch zijn voor onze rekening, doe je mee?

Op woensdagochtend 25 maart organiseert de activiteitencommissie een bijeenkomst bij Seats2meet in Utrecht. De vraag kwam van freelancers en ZZP'ers: kunnen jullie ook eens iets voor ons organiseren? Natuurlijk, neem je laptop en kabels mee en ga samen aan de slag of op ontdekkingstocht. Ook als je geen freelancer bent, ben je welkom. Altijd al iets willen uitzoeken, maar nog geen tijd gevonden? Wil je op weg geholpen worden? Start met schrijven van een artikel voor onze site, maak een presentatie af en bespreek de opzet, of help mee een bijeenkomst te organiseren. Vul maar in!

Na een kort voorstelrondje ga je aan de slag en voor je het weet is het al tijd om aan te schuiven aan het lunchbuffet. Meer info is te vinden op de [pagina van deze bijeenkomst](/bijeenkomsten/2015/flexwerken-maart).

## Wie?

Ieder Fronteerslid, beginner of gevorderd is welkom. Er is echter beperkt plaats, voor circa 15 mannen en vrouwen.  Vol is vol!
