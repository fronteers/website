---
title: 'BBQ bij eFocus in Amsterdam op 20 juni'
date: 2013-05-24
author: Anton Kouliavtsev
categories:
    - bijeenkomsten
    - Nederland
---

Donderdag 20 juni is Fronteers te gast bij [eFocus](http://www.efocus.nl/) in Amsterdam. Naast een
presentatie van Jeroen Hulscher trakteert eFocus op een BBQ.

## Programma

-   18:00 inloop met BBQ
-   19:30 uitgebreide kennissessie met Jeroen Hulscher
-   21:30 borrelen
-   22:30 einde

"Toegankelijk bouwen is onzin, ik heb geen blinde bezoekers." Geen uitspraak zo ondoordacht als deze, want als we het hebben over zoekmachines wil iedereen ineens bovenaan de resultaten verschijnen. En zoekmachines zijn allen doof, blind en motorisch beperkt. Bovendien is ontoegankelijke informatie voor niemand prettig te gebruiken, en hebben we allemaal baat bij begrijpelijke content.

Tijdens deze sessie kijken we onder de motorkap van het internet en zoomen we in op de gelaagdheid van onze producten. Hoe zorgen we ervoor dat onze boodschap bij iedereen overkomt zoals het bedoeld is, ongeacht technologische of menselijke beperkingen? We bespreken uitdagingen, oplossingen en met behulp van een mystery guest ontdekken we hoe mensen met een beperking gebruik maken van het internet.

## Bereikbaarheid en aanmelden

eFocus is gevestigd aan de Cruquiusweg 109e, 1019 AG Amsterdam. [Plan hier je route](http://www.efocus.nl/contact/route/amsterdam.aspx). Kom bij voorkeur met openbaar vervoer want het aantal parkeerplaatsen is beperkt. Kijk op [9292.nl](http://9292.nl/), pak de fiets of ga eventueel carpoolen.

Zoals gebruikelijk is iedereen welkom, zowel leden, als niet-leden. Er is ruimte voor 50 deelnemers. Wel is gewenst dat je doorgeeft dat je komt, via het [formulier op de bijeenkomstpagina](/bijeenkomsten/2013/efocus).
