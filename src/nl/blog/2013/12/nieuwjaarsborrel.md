---
title: 'Fronteers nieuwjaarsborrel'
date: 2013-12-22
author: Meta Kruijs
categories:
    - bijeenkomsten
    - Nederland
---

Een nieuw jaar, een nieuwe locatie voor de Fronteers nieuwjaarsborrel, speciaal voor leden!

Op vrijdag 17 januari 2014 organiseert Fronteers een Nieuwjaarsborrel voor leden. Deze zal plaatsvinden in Cafe Lebowski, in Utrecht.
Rond 17:00 uur zullen de eerste leden aanwezig zijn en de eerste drankjes worden betaald door de vereniging.

Grand Cafe Lebowski in Utrecht heeft veel lekkere bieren, ook van de tap. De hongerige direct-uit-werk-naar-borrel-ganger kan ook wat te eten bestellen, op eigen kosten.

## Locatie

Domplein 17, naast de Dom in Utrecht, ongeveer 10 minuten lopen van Utrecht Centraal Station. Op de website van Grand Café Lebowski vind je [de routebeschrijving](http://www.grandcafelebowski.nl/contact-en-route).
Parkeren in Utrecht is geen probleem, maar bekijk wel even de tarieven. Kies voor [garage Springweg](http://www.interparking.nl/find-parking/Springweg/) of één van de andere parkeergarages rond Hoog Catharijne.

## Nog meer borrelen?

Op 9 januari is er een nieuwjaarsreceptie van ISOC, ook daar kun je leden van Fronteers tegenkomen. [Lees hier verder.](/blog/2013/12/nieuwjaarsreceptie-isoc)

## Aanmelden

Ben je lid van Fronteers en doe je mee? Laat in de comments weten dat je komt, en of je wel of niet wil mee-eten. Dat mag ook naar of aan <meta@fronteers.nl>. Dan weten we ook hoeveel ruimte nodig is.
