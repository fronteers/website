---
title: "Update uit de congrescommissie: de datum!"
date: 2013-12-18
author: Flurin Egger
categories: 
  - Congres
---
Sinterklaas is al weer achter de rug en terwijl iedereen z'n adem inhoudt voor de kerst heeft de congrescommissie van Fronteers 2014 al weer een hoop geritseld achter de schermen. Zoals je wellicht hebt gelezen op [de congrespagina](http://fronteers.nl/congres/2014) vindt het Fronteers Congres plaats op 9 en 10 oktober 2014.

Net als vorig jaar proberen wij een selectie te maken op basis van onderwerp en zoeken wij daar geschikte sprekers voor. Om de onderwerpen wat structuur te geven hebben we een "lichtroze draad" uitgestippeld die door heel het congres heen loopt. Wat die draad zal zijn, dat houden we nog even geheim. Naast selectie op onderwerp hebben we ook al een aantal "must-have" sprekers geselecteerd en die zullen wij de komende dagen en weken benaderen om op "ons" congres te spreken. Je zult begrijpen dat het een hele kluif is om ons aan de ene kant te beperken (we willen zoveel!) en aan de andere kant de aller-allerbeste mensen te vinden (en hopen dat ze ook kunnen en willen!).

We hopen in ieder geval dat je 9 en 10 oktober 2014 alvast in je agenda hebt gezet en dat je met smart uitkijkt naar een volgende update!

Als je ook tussendoor van kleinere gebeurtenissen op de hoogte wilt blijven, volg ons dan op [Twitter (@FronteersConf)](https://twitter.com/fronteersconf) en houd onze [Lanyrd-pagina](http://lanyrd.com/2014/fronteers/) in de gaten.