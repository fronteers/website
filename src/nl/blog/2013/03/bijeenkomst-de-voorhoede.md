---
title: 'Bijeenkomst bij De Voorhoede op 18 april 2013'
date: 2013-03-25
author: Charis Rooda
categories:
    - Bijeenkomsten
---

Op donderdag 18 april is Fronteers te gast bij De Voorhoede in Amsterdam. De vorige Pecha Kucha was een groot succes en dat willen we dit jaar bij De Voorhoede herhalen.

Pecha Kucha is een presentatiestijl waarbij 20 slides worden getoond die elk 20 seconden in beeld zijn. Hierdoor krijg je snelle en beknopte presentaties. Door de korte tijd van 6 minuut 40 is het ook voor mensen die geen uur willen of kunnen volpraten. Heb je nog nooit een presentatie gegeven en wil je het een keer proberen, dan is dit de uitgeziene mogelijkheid.

## Waar?

Dit evenement vindt plaats bij de Voorhoede in Amsterdam. Het adres is Rijnsburgstraat 9 - 11, Amsterdam. [Plan route via Google Maps](https://maps.google.com/maps?q=Rijnsburgstraat+9-11,+Hoofddorppleinbuurt,+Amsterdam,+Nederland&hl=nl&sll=51.71133,5.295509&sspn=0.148912,0.495415&oq=rijnsburgstraat+9-11+&hnear=Rijnsburgstraat+9,+Oud-Zuid,+Amsterdam,+Noord-Holland,+Nederland&t=m&z=16).

## Aanmelden

Zoals gebruikelijk is deze bijeenkomst gratis bij te wonen door zowel leden als niet-leden. Aanmelden voor de bijeenkomst doe je via [het formulier op de bijeenkomstpagina](/bijeenkomsten/2013/voorhoede). Er is ruimte voor 50 personen, inclusief sprekers.
