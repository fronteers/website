---
title: "Update Workshop Commissie"
date: 2013-08-02
author: Arjan Eising
categories: 
  - Workshops
---
Het is de afgelopen tijd wat rustig geweest op workshopgebied maar op 20 september zal Arjan Eising zijn workshop ‘jQuery Inception’ nogmaals geven, bij Seats2Meet in Utrecht. Daarnaast is de commissie op zoek naar versterking.

Tijdens de workshop jQuery Inception zul je de basis van JavaScript programmeren en het gebruik van jQuery leren. Aan het einde van de dag ben je niet alleen in staat JavaScript code te lezen en begrijpen, maar ook zelf te plannen en uit te programmeren. Meer informatie over de workshop, en het aanmelden ervoor, vind je op de pagina [jQuery Inception](/workshops/jquery-inception-arjan-eising).

Verder is de commissie met het oog op een aanstaande wisseling van de wacht, op zoek naar een nieuw lid. Als lid denk je mee over de toekomst van de commissie en handel je praktische zaken af die nodig zijn om een workshop neer te zetten. Denk daarbij aan het mailen met trainers en mensen die zich opgeven voor workshops, het boeken van de locatie, etcetera. Als je interesse hebt stuur dan een e-mail via [dit formulier](/workshops) (kies "een andere...").
