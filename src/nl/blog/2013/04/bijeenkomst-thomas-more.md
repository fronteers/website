---
title: 'Bijeenkomst op 23 mei bij Thomas More'
date: 2013-04-29
author: Mathias Bynens
categories:
    - Bijeenkomsten
---

Op donderdag 23 mei 2013 is Fronteers te gast bij de opleiding Interactive Multimedia Design aan [de Thomas More-hogeschool](http://www.thomasmore.be/) te Mechelen met als centrale thema _data-visualisatie_.

Er worden twee presentaties voorzien. Toon Ketels ([@toonketels](https://twitter.com/toonketels)) zal een intro geven over [D3.js](http://d3js.org/). Hoe werk je ermee, wat zijn de concepten achter de library en hoe ga je ermee aan de slag?

Andries De Reyghere, zaakvoerder van [Bits of Love](http://www.bitsoflove.be/), zal zijn inzichten delen over het runnen van een bedrijf dat zich specialiseert in data-visualisatie.

Daarnaast geven Bart de Man ([Ticketmatic](http://www.ticketmatic.com/)), Johan Ronsse ([Wolf’s Little Store](http://wolfslittlestore.be/)) en Piet Jaspers ([10to1](http://10to1.be/)) een demo van hun werk met D3.js.

Het programma is als volgt:

-   18:00 ontvangst met een drankje — voor de hongerigen: er is een frituur vlakbij
-   19:15 Toon Ketels: _Intro to D3.js_
-   20:00 Demo’s (Bart de Man, Piet Jaspers, Johan Ronsse)
-   20:30 Andries De Reyghere: _Insights in data visualisation_
-   21:00 naborrelen

## Waar?

Dit evenement vindt plaats bij [Thomas More Mechelen](http://www.lessius.eu/contact/campussen/vest), meerbepaald op Campus “De Vest” in aula 2. [Er is een plannetje beschikbaar op de detailpagina van deze bijeenkomst.](/bijeenkomsten/2013/thomas-more)

## Wie?

Iedereen is welkom. Er is echter beperkt plaats, voor circa <strike>80</strike> **100** mannen en vrouwen. [Geef je daarom op via het aanmeldformulier.](/bijeenkomsten/2013/thomas-more#formulier-1) Vol is vol!
