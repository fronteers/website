---
title: 'Hackathon &quot;Automatiseer je front-end&quot;'
date: 2013-04-08
author: Arjan Eising
categories:
    - Bijeenkomsten
---

Op zaterdag 11 mei zal er een hackathon worden georganiseerd voor leden en niet-leden van Fronteers. De dag begint rond half 11 met twee korte presentaties onder het genot van een kopje koffie of thee. Na een verzorgde lunch kan gehackt worden aan een project wat ter plekke gepitcht kan worden. Aan het einde van de dag sluiten we af met een borrel zodat we kunnen zien wat iedereen gemaakt heeft.

## Programma van de dag

-   10:00 inloop met koffie en thee
-   10:30 presentatie Tom Greuter over GruntJS
-   11:00 presentatie Arjan Eising over het Jasmine testframework
-   11:30 pitchen van ideeÃ«n voor hackprojecten
-   12:00 verzorgde lunch
-   13:37 hacken!
-   17:00 borrel met korte demo's

GruntJS en Jasmine zijn twee van de nieuwere tools voor front-end programmeurs om applicaties te builden en testen. Het doel van de dag is er eens iets mee te doen op een leuke, informatieve manier. Na de lunch zullen de twee presentatoren beschikbaar zijn voor uitleg als je ergens tegenaan loopt.

De hackathon is gratis voor leden en niet-leden en er is plek voor 30 hackers. Locatie is Nomadz op de 3de verdieping van Bink36 aan de Binckhorstlaan 36 in Den Haag. Aanmelden kan via het [formulier op de hackathon-pagina](/bijeenkomsten/2013/hackathon#formulier-1).
