---
title: "Bijeenstorm in Enschede op 21 februari"
date: 2013-01-30
author: Arjan Eising
categories: 
  - Bijeenkomsten
---
[TriMM](http://trimm.nl) host op 21 februari een nieuw soort Fronteersbijeenkomst, een "bijeenstorm". Doel is om zowel kennis te delen die je zelf hebt over front-end, maar ook iets te leren van andere knappe koppen. Daarnaast leer je die avond op een andere wijze je collega's front-enders kennen.

![Poster bijeenstorm TriMM](/_img/2013/bijeenstorm-trimm.jpg)

Verover de front-end wereld met jouw mening over een front-end techniek, deze avond is je kans! A la hackathon kan iedereen in kleine groepen werken aan een korte presentatie. Hiervoor heb je 30 minuten, om daarna met de hele groep circa 5 minuten jullie visie te geven over een actueel front-end onderwerp. Je hoeft natuurlijk niet per se te spreken, maar deelnemen in een groepje is wel de bedoeling.

Onder het genot van een hapje en drankje zal de avond gevuld worden met veel discussie, leermomenten en het ontmoeten van nieuwe mensen. Aan het einde van de avond krijg je een leuke presentje mee.

Zoals gebruikelijk zijn zowel leden als niet-leden welkom en is de toegang gratis. Wel is het prettig als je doorgeeft dat je komt via [het formulier op de bijeenkomstpagina](/bijeenkomsten/2013/trimm#formulier-1).
