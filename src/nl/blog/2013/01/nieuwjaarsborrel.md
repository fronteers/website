---
title: "Nieuwjaarsborrel"
date: 2013-01-04
author: Arjan Eising
categories: 
  - Bijeenkomsten
  - Vereniging
---
De beste wensen voor 2013! Om het jaar in te luiden, zijn er volgende week twee borrels waar je naartoe kunt gaan. De eerste is op donderdag 10 januari, georganiseerd door de overkoepelende organisatie voor internetinstanties, [Internet Society Nederland](http://isoc.nl/). Een dag later, vrijdag 11 januari, is onze eigen, semi-spontane borrel in De Bierfabriek in Amsterdam.

Internet Society Nederland organiseert 10 januari haar nieuwjaarsborrel, waarbij bijna twintig nationale en internationale spelers uit de internetwereld elkaar kunnen ontmoeten. Van e-infrastructuur tot .nl, van digitale burgerrechten tot en met digitale certificaten, van toegankelijkheid voor blinden tot hosting providers - iedereen doet mee. [Aanmelden kan gratis op de website van ISOC.](http://isoc.nl/activ/2013-nieuwjaar.htm) Locatie is Het Sieraad, Postjesweg 1 in Amsterdam. De receptie begint om 17:30 met drankjes en buffet, en er staan verder lightning talks en een voorzittersdebat op het programma.

Fronteers zelf zal de mogelijkheid bieden met mede-fronteers te borrelen. Dit zal gebeuren op vrijdag 11 januari in [De Bierfabriek](http://www.bierfabriek.com/) aan Rokin 75 te Amsterdam. Rond 17:00 zullen de eerste leden aanwezig zijn, en de eerste drankjes worden betaald door de vereniging. Laat in de comments even weten dat je hierbij aanwezig zult zijn.