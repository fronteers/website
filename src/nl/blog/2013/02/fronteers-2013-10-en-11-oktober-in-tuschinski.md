---
title: "Fronteers 2013: 10 en 11 oktober in Tuschinski"
date: 2013-02-15
author: Commissie Congres
categories: 
  - Congres
---
Het zal sommigen misschien ontgaan zijn maar een paar weken terug gaven we een [subtiele hint](https://twitter.com/fronteersconf/status/294349733101707264) dat we begonnen waren met de voorbereiding van Fronteers 2013.

We zijn verheugd dat we vandaag Fronteers 2013 officieel kunnen aankondigen. Op 10 en 11 oktober zullen we weer twee dagen te gast zijn in het schitterende [Theater Tuschinski](http://nl.wikipedia.org/wiki/Tuschinski_Theater) in hartje Amsterdam.

Op dit moment hebben we verder nog niet zo veel te melden. We zijn hard aan het werk om Fronteers 2013 net zo goed en hopelijk nog een beetje beter te maken dan voorgaande jaren. Houd de website en [@FronteersConf](https://twitter.com/FronteersConf) op Twitter in de gaten voor meer informatie de komende weken en maanden. Kaartjes gaan eind maart in de verkoop te beginnen met een beperkt aantal early bird kaarten. Uiteraard zal er korting zijn voor leden. Ledenkorting geldt alleen voor wie lid is op het moment dat de kaartverkoop wordt aangekondigd.

Successen uit het verleden zijn geen garantie voor de toekomst maar als ze een indicatie zijn, dan gaat 2013 weer een fantastisch congres worden! Tot in oktober!