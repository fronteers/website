---
title: "Workshops update februari"
date: 2013-02-26
author: Matijs Brinkhuis
categories: 
  - Workshops
---
Het is al weer enige tijd geleden sinds de laatste workshops update. In de tussentijd hebben we niet stil gezeten. We hebben de eerste workshops van het jaar weer achter de rug, er staan nieuwe gepland, en er gaat wat veranderen.

We zijn het jaar goed begonnen met twee populaire workshops. Op 18 januari [Screw CSS!](/workshops/screw-css-roy-tomeij) door Roy Tomeij gevolgd door [Future CSS](/workshops/future-css-bert-bos) door Bert Bos op 28 januari. Voor 13 maart hebben we een workshop over toegankelijkheid op het programma, te weten [Inclusive Design](/workshops/inclusive-design-jeroen-hulscher) gegeven door Jeroen Hulscher. Hiervoor zijn <strike>nog 3</strike> **inmiddels geen** plekken**meer** beschikbaar. <strike>Schrijf je dus snel in als je mee wilt doen!</strike> 

Zoals gezegd gaat er ook wat veranderen. De prijzen voor workshops zijn al vrij lang €100 voor leden en €200 voor niet-leden. Het goede nieuws is dat dát vooralsnog niet gaat veranderen. Het misschien wat minder goede nieuws —althans als je nog geen lid bent— is dat het niet langer mogelijk zal zijn om vlak voor inschrijving voor een workshop nog even snel lid te worden, à €60, om op die manier €40 te besparen.

Vanaf de eerstvolgende aan te kondigen workshop moet je namelijk *op het moment van aankondigen* al lid zijn om met ledenkorting deel te kunnen nemen. Mensen die zich als niet-lid inschrijven voor een workshop krijgen echter wel de mogelijkheid om, op het moment van inschrijven voor de workshop, voor €25 euro extra lid te worden en deel te nemen.

Samengevat:

* Leden: *€100*
* Niet-leden: *€200*
* Niet-leden + lidmaatschap Fronteers: *€225* (in plaats van €260)

Nota bene, alle bedragen in deze post zijn exclusief btw.

Tot slot… aarzel vooral niet om hieronder een reactie achter te laten als je een vraag hebt over workshops, je graag een workshop over een bepaald onderwerp zou willen volgen, of zelf een workshop kunt geven.
