---
title: "Discussieer mee over de toekomst van styling op het web met Bert Bos"
date: 2013-09-24
author: Sander van Lambalgen
categories: 
  - Bijeenkomsten
  - Styling
---
Donderdag 3 oktober organiseren de Internet Society Nederland (ISOC), Waag Society en W3C Benelux een bijeenkomst onder de titel "What should the web look like next". Het design en de bouw van websites en -applicaties wordt sterk bepaald door de (on)mogelijkheden van de techniek. Zaken die door CSS makkelijk (of mogelijk) worden gemaakt zie je overal terug, en hebben daarmee grote invloed op de uitstraling, portabiliteit en individualiteit van websites en de gebruiksvriendelijkheid van webapplicaties en games. Onder leiding van Bert Bos (een van de grondleggers van CSS) wordt er een avond lang ingegaan op vragen als "Hoe willen we als creatieve industrie dat het web er over tien jaar uitziet?" en "Aan welke features heb jij behoefte?" Dit is je kans om invloed uit te kunnen oefenen op het ontwerpproces van de toekomstige standaarden!

Het programma van de avond ziet er als volgt uit:

* 19.45 uur Deuren open
* 20.00 uur Intro
* 20.10 uur Bert Bos aan het woord
* 20.45 uur Plenaire discussie
* 21.30 uur (Decentrale) voortzetting van de gesprekken annex borrel
* 22.30 uur Einde

En dit alles vindt plaats bij De Waag, aan de Nieuwmarkt 4 te Amsterdam.

[Schrijf je nu gratis in](http://waag.org/nl/event/bert-bos)
