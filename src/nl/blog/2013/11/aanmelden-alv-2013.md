---
title: "Meld je nu aan voor de Algemene Ledenvergadering 2013"
date: 2013-11-07
author: Sander van Lambalgen
categories: 
  - Bijeenkomsten
  - Leden
  - Vereniging
---
Maandag 25 november aanstaande houden we onze jaarlijkse algemene ledenvergadering (ALV). Alle leden zijn hiervoor van harte uitgenodigd. De locatie van de ALV is [Zalencentrum De Poort van Kleef](http://www.poortvankleef.nl/vergaderzaal-bij-hoog-cathrijne-jaarbeurs-utrecht-centraal-station/) (toegang via restaurant Carré), ongeveer vijf minuten lopen vanaf Utrecht CS (Mariaplaats 7).

We beginnen om 19:00 uur en hopen deze keer toch echt niet langer dan drie uur nodig te hebben. Voor de mensen die van ver komen regelen we iets van broodjes, welke vanaf 18:30 beschikbaar zullen zijn. Geef bij je aanmelding even aan dat je hier gebruik van wilt maken.

# De agenda voor de avond is de volgende:

- Welkom en opening door de voorzitter
- Toelichting commissies
- Discussieonderwerpen
  -  Studenten op het congres
  -  Bedrijfsnaam op vacatures
- Besluiten eerdere ALV’s
- Wisseling kascommissie 2012 + rapportage
- Financiën 2013 / Begroting 2014
- Kascommissieverkiezing
- Aftreden Sander en Tom, Sander herkiesbaar
- Rondvraag
- Afsluiting

(Zie de nieuwsbrief die vanochtend, 7 november, wordt verstuurd voor meer details / toelichting op de verschillende agendaonderwerpen.)

Ben je van plan te komen, dan vragen we je vriendelijk je hieronder hiervoor in te schrijven, zodat we enigszins een idee hebben van de verwachte opkomst.
