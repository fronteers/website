---
title: "Hackathon op 15 februari 2014"
date: 2014-01-20
author: Anton Kouliavtsev
categories: 
  - Bijeenkomsten
---
De vrijwilligers van de activiteitencommissie en congrescommissie organiseren een hackathon, voor en door leden van Fronteers.

Vind jij ook dat Fronteers 2014 een coole website nodig heeft? En zou jij graag een vinger in de pap willen hebben? Hier is je kans! Op 15 februari organiseren we een hackaton waarbij we daarvoor een basis willen leggen. Ons idee is om een context-afhankelijke homepage te maken.

Wat bedoelen we precies met een context-afhankelijke homepage? Naar ons idee is dat een homepage die verandert. Afhankelijk van de tijd tot aan het congres en misschien nog andere factoren, zoals locatie en weersomstandigheden. 
Dus in de maanden van de kaartverkoop geeft de homepage vooral informatie over de sprekers en de onderwerpen. Wanneer de kaarten zijn uitverkocht krijg je vooral informatie over hotels en activiteiten rond de congreslocatie. En tijdens het congres, en wie weet alleen als je op de wifi zit, kun je dingen zien zoals de lengte van de wachtrij voor de toiletten. Zoiets dus... Maar wat precies? Dat is aan jou.

Dit idee kan vanuit een aantal invalshoeken belicht worden, technisch, UX, visual design, etc. Aan het eind van de hackathon hopen we een aantal goed beschreven ideeÃ«n, liefst uitgewerkt tot demo/proof of concept, te hebben waarmee we de site kunnen gaan realiseren. Tijdens de hackathon kun je aangeven of je ook bij deze fase betrokken zou willen blijven.

# Locatie en tijd

* Datum: 15 februari 2014
* 10.00 - 17.00 uur
* Locatie: In de Ruimte, Oudegracht 230, 3511 NT Utrecht ([routebeschrijving](http://www.inderuimte.org/contact-inf/))

[Meld je hier aan](/bijeenkomsten/2014/hackathon-februari)
