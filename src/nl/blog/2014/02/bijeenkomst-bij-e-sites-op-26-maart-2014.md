---
title: 'Bijeenkomst bij E-sites op 26 maart 2014'
date: 2014-02-26
author: Meta Kruijs
categories:
    - Bijeenkomsten
---

Op woensdag 26 maart 2014 is Fronteers te gast bij E-sites in Breda. Meld je nu aan voor deze bijeenkomst over tooling, code afspraken, JS errorlogger, cronitor (cronjob logger), deployment, standaardisatie, github én over Surfly, een online tool die je web laat sharen door middel van open web technologieën.

Het front-end team van E-sites (Boye, John en Iain) laat zien wat voor gereedschap zij gebruiken en geeft een demo van de tools en scripts die het ontwikkelproces vergemakkelijken. Peter van der Zee geeft Fronteersleden een primeur: hij laat zien hoe Surfly het web laat sharen door middel van open web technologieën.

## Programma

Een uitgebreide beschrijving van de twee presentaties is te vinden op de [bijeenkomstpagina](/bijeenkomsten/2014/e-sites). Het programma is als volgt:

-   18.30 inloop
-   19.30 presentatie door Boye Oomens, John van Hulsen en Iain van der Wiel
-   20.30 korte pauze
-   20.45 presentatie door Peter van der Zee
-   21.45 borrelen

## Aanmelden

Deze bijeenkomst vindt plaats bij [E-sites](http://www.e-sites.nl/) in Breda. Je kunt je [aanmelden op deze pagina](/bijeenkomsten/2014/e-sites).
