---
title: "Meld je nu aan voor de ALV 2014"
date: 2014-11-19
author: Bestuur
categories: 
  - Leden
  - Vereniging
---
Op dinsdagavond 2 december houden we onze jaarlijkse algemene ledenvergadering (ALV). Alle leden zijn hiervoor van harte uitgenodigd. De locatie van de ALV is Zalencentrum Se7en, in zaal 2 (toegang via [Restaurant Se7en](http://www.sevenutrecht.nl/)), ongeveer vijf minuten lopen vanaf Utrecht CS (Mariaplaats 7). Dit is, los van een naamswijziging, dezelfde locatie als vorig jaar.

We beginnen om 19:00 uur en hopen deze keer toch _écht_ niet langer dan drie uur nodig te hebben. Voor de mensen die van ver komen regelen we een broodmaaltijd, welke vanaf 18:30 beschikbaar zal zijn. Geef bij je aanmelding even aan dat je hier gebruik van wilt maken.

De agenda voor de avond is als volgt:

1. Welkom en opening door de voorzitter
2. Besluiten eerdere ALV’s
3. Toelichting commissies
4. Rapportage kascommissie 2013
5. Jaarstukken 2013 / Financiën 2014 / Begroting 2015
6. Kascommissieverkiezing
7. Voorstel ledenadministratie buiten bestuur
8. Aftreden Krijn en Vasilis, bestuursverkiezing
9. Rondvraag
10. Afsluiting

In de nieuwsbrief die op 19 november is verstuurd staan meer details en een toelichting op de verschillende agenda-onderwerpen.

Dit jaar treden Vasilis van Gemert en Krijn Hoetmer af. Twee nieuwe leden hebben zich aangemeld voor een positie in het bestuur, te weten Hidde de Vries en Jaco Koster. Beide presenteren zich hieronder.

> Hallo! Mijn naam is Hidde de Vries, en ik stel mij dit jaar verkiesbaar als bestuurslid van Fronteers. In die positie hoop ik te kunnen bijdragen aan het behartigen van de belangen van onze leden. Kort over mezelf: ik ben freelance front-end ontwikkelaar, en ik heb veel hart voor de front-end community.

> Ik ben [Jaco Koster](http://nl.linkedin.com/in/jacokoster/), 30 jaar oud, als [Frontmen](http://frontmen.nl/) gedetacheerd bij een oranje bank en woon ik, samen met mijn vriendin en zoon, in het prachtige Montfoort. In mijn vrije tijd ben ik leiding bij de [scouting](http://scoutingflevo.com/zee/), speel ik online een [spelletje](http://eu.battle.net/sc2/en/) of loop ik onzin uit te kramen op [Twitter](https://twitter.com/jacokoster) of [IRC](https://webchat.freenode.net/?channels=fronteers).

Ben je van plan te komen, dan vragen we je vriendelijk je hieronder hiervoor in te schrijven, zodat we een idee hebben van de te verwachten opkomst.

(Hidden)

# Aanwezigen

* Sander van Lambalgen
* Matijs Brinkhuis
* Krijn Hoetmer
* Arjan Eising
* Roy Tomeij
* Vasilis van Gemert
* Wesley Lancel
* Jaco Koster
* Peter-Paul Koch
* Tom Greuter
* Meta Kruijs
* Thomas van Zuijlen
* Sander Aarts
* Joël Kuijten
* Wim van Iersel
* Jarno de Wit
* Jules Ernst
* Edwin Martin
* Tom Hartwig