---
title: Fronteers Docentendag
date: 2009-04-06
author: Arjan Eising
categories: 
  - Onderwijs
---
Donderdag 7 mei zal de Fronteers Onderwijs Commissie samen met [Mirabeau](http://mirabeau.nl) een informele studiedag organiseren voor docenten front-end development. Er zijn lezingen—door sprekers uit het vakgebied—over onder andere de [webrichtlijnen](http://webrichtlijnen.nl), [CSS3](http://www.w3.org/TR/css3-roadmap/) en [Opera's Web Standards Curriculum](http://www.opera.com/company/education/curriculum). Diverse Nederlandse opleidingen zijn hiervoor ondertussen schriftelijk uitgenodigd.

De dag vangt aan om half elf. Tijdens het middaguur wordt een lunch verzorgd. Aan het einde van de dag kan met collega docenten geborreld worden. Tussendoor wordt naast de lezingen ook een rondleiding gegeven. Meer informatie, zoals adresgegevens en het programma, staat op [fronteers.nl/docentendag](/docentendag).

Ben je een docent front-end en/of gerelateerde technieken? Aanmelden kan gratis door het [aanmeldformulier](/docentendag#formulier-1) in te vullen. Mocht je geen docent zijn, maar er wel een kennen, schroom dan niet hem of haar te verwijzen naar de [Docentendag pagina](/docentendag).
