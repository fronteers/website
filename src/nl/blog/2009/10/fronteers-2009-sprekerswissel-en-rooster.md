---
title: Fronteers 2009: sprekerswissel en rooster
date: 2009-10-14
author: Peter-Paul Koch
categories: 
  - Congres
---
Over drie weken is het Fronteers 2009 congres, en er zijn een paar kleinigheden aan te kondigen.

Allereerst is er een sprekerswissel. Nate Koechley gaat het helaas niet halen om aanwezig te zijn, maar gelukkig hebben we [Jonathan Snook](http://snook.ca) bereid gevonden in zijn plaats te komen en ons bij te praten over `@font-face` en de interessante nieuwe designtechnieken die hiermee mogelijk zijn geworden.

Het [congresrooster](/congres/2009/schedule) is nu ook compleet, zodat je precies weet wie je wanneer kunt verwachten.

Helaas is het congres helemaal, volledig, voor de volle 100% uitverkocht. Er zijn geen kaartjes meer, zelfs niet als je het lief vraagt.

We hopen diegenen die wel een kaartje hebben op 5 november te kunnen begroeten.
