---
title: "Workshop: ‘Future CSS’ door Bert Bos"
date: 2012-12-06
author: Hidde de Vries
categories: 
  - Workshops
---
Op 28 januari geeft Bert Bos voor Fronteers een [workshop](/workshops/future-css-bert-bos) over wat er komen gaat in CSS. Bos is mede-uitvinder van de _cascading stylesheet_ en is nu vanuit het W3C betrokken bij de verdere ontwikkeling van de opmaaktaal.

Die ontwikkeling is nog volop in gang. Denk daarbij bijvoorbeeld aan recente stabiele nieuwe modules als _mediaqueries_ en kolommen, die al in veel browsers tot op zekere hoogte zijn geïmplementeerd, of aan meer experimentele modules zoals [flexbox](http://www.w3.org/TR/css3-flexbox/) en [exclusions](http://www.w3.org/TR/css3-exclusions/). In de workshop zullen waarschijnlijk zo'n 12-14 modules aan bod komen.

Deelname aan deze workshop kost zoals gebruikelijk €100 voor leden en €200 voor niet-leden (beide bedragen exclusief btw). Je kunt je vanaf vandaag [opgeven](/workshops/future-css-bert-bos/28-januari-2013#formulier-1). Vol is vol!
