---
title: "Commissie Workshops"
date: 2012-11-07
author: Matijs Brinkhuis
categories: 
  - Workshops
---
De Commissie Cursussen heeft haar naam veranderd in Commissie Workshops en kondigt nieuwe <strike>cursussen</strike> **workshops** aan.

De Commissie Cursussen heeft besloten om haar naam te veranderen. Van Dale definieert een cursus als volgt:

(TODO: cur·sus de;
    m -sen 1 reeks van lessen 2 schooljaar)

Aangezien al onze ‘cursussen’ slechts een dag duren en al helemaal geen schooljaar zijn, dekte ‘cursussen’ de lading niet al te best.

(TODO: work·shop [wu:rksjop] de;
  m -s het praktisch, creatief werken in groepjes)

…daarentegen, dekt de lading een stuk beter. Vandaar dus deze naamswijziging en de nodige url-wijzigingen op de site. Niet in de laatste plaats te danken aan een puik stukje internationaal scrummen.

# Planning

Voor eind november staat jQuery Inception, een workshop voor beginnende jQuery coders, op het programma. Omdat deze workshop in een mum van tijd vol zat en we van een aantal mensen de vraag hebben gehad of ze niet alsnog mee konden doen, hebben we geprobeerd de <strike>cursus</strike> **workshop** snel nog een keer in te plannen. Dat is gelukt en je kunt je nu [inschrijven](/workshops/jquery-inception-arjan-eising/7-december-2012) voor [jQuery Inception](/workshops/jquery-inception-arjan-eising) op 7 december.

Roy Tomeij trapt het nieuwe jaar af op 18 januari met de workshop [Screw CSS!](/workshops/screw-css-roy-tomeij) Ook deze workshop zat snel vol maar we hebben Roy  gevraagd of hij tijd heeft hem later in het jaar nog een keer te geven. Dat wil hij, maar er is nog geen nieuwe datum geprikt.

Tot slot hebben we voor eind januari een internationale trainer bereid gevonden een workshop te verzorgen. Zodra de planning hiervan definitief is, wordt deze workshop aangekondigd. Houdt daarom en voor alle andere workshop aankondigingen [@fronteers](https://twitter.com/fronteers) en [het overzicht](/workshops) is in de gaten of schrijf je [onderaan](/workshops#per-mail) die pagina in om updates via e-mail te ontvangen.
