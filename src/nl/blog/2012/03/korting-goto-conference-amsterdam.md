---
title: "€50 korting op de GOTO-conference in Amsterdam"
date: 2012-03-07
author: Peter-Paul Koch
categories: 
  - Ledenkorting
---
En opnieuw is het prijs: Fronteers heeft een korting van €50 in de wacht weten te slepen voor de [GOTO Conference Amsterdam](http://gotocon.com/amsterdam-2012/), 24 en 25 mei in de Beurs van Berlage.

Dit is nu eens geen pure front-end, maar een algemeen softwarecongres waarop, gezien de stormachtige ontwikkelingen in web en mobiel, de organisatoren vonden dat front-end niet mocht ontbreken. Er zijn echter ook sessies over agile programming, back-end, en [meer](http://gotocon.com/amsterdam-2012/tracks/).

Voor de verandering is dit congres vrij dicht bij huis. Ook is het wat duurder dan de eerder aangekondigde: GOTO gebruikt een progressieve prijsstijging van €3 tot €6 per dag, wat betekent dat hoe eerder je je kaartje koopt, hoe goedkoper je uit bent. En, zoals gezegd, je Fronteers-code haalt nog eens €50 van de prijs af.

Wil je hiervan gebruik maken, neem dan even [contact op](/nl/vereniging/contact/) met de ledenadministratie. Zoals altijd geldt deze korting alleen voor mensen die op dit moment lid van Fronteers zijn.
