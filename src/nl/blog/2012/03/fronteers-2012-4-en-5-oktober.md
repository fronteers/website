---
title: "Fronteers 2012: 4 en 5 oktober"
date: 2012-03-05
author: Edwin Martin
categories:
  - Congres
---
Het zal geen verrassing meer zijn dat we ook dit jaar weer een [Fronteers conferentie](/congres/2012) organiseren. De vijfde alweer. We zijn al flink bezig met plannen maken en potentiële sprekers uitzoeken. De datum is al geprikt: donderdag 4 en vrijdag 5 oktober. Met Lanyrd kan je deze [datum gemakkelijk in je agenda zetten](https://web.archive.org/web/20171002053735/http://lanyrd.com/2012/fronteers/). Net als de voorgaande twee jaren zullen we weer het prachtige [Art Deco Pathé Tuschinski Theater](https://nl.wikipedia.org/wiki/Tuschinski_Theater) in het centrum van Amsterdam gebruiken.

Op de afgelopen conferentie hebben we veel lof ontvangen, waar we natuurlijk heel blij mee zijn. We zullen er alles aan doen om komend jaar nog indrukwekkender te maken. Het niveau van de sprekers, de inhoud en de goede sfeer hopen we zo te houden. Of zelfs dat nog te verbeteren. Het zal in ieder geval weer een inspirerende, gevarieerde en technisch hoogstaande conferentie worden.

Eind maart / begin april gaat de kaartverkoop weer van start, maar het is al mogelijk om een gratis kaartje te winnen. Je moet wel al een Fronteers t-shirt hebben. Maak een foto van je Fronteers t-shirt  en tweet erover of stuur hem naar ons op en we plaatsen de foto op [isitfronteersconfyet.com](http://isitfronteersconfyet.com/) . We zullen daar dan een willekeurige foto uit pakken voor het vrijkaartje.

Ben je nog niet eerder geweest? Dan kan je een goede indruk van de conferentie krijgen door de [onderwerpen van voorgaande jaren te bekijken](/congres). Bekijk ook de [video's van vorig jaar op deze site, inclusief transcriptie](/congres/2011/sessions) of op [Vimeo](http://vimeo.com/channels/fronteers11) of abonneer je op de [podcast](http://itunes.apple.com/podcast/fronteers-2011-sessions/id481631840).

Als je op twitter zit, is het verstandig om [@FronteersConf](https://twitter.com/FronteersConf) te volgen, je bent dan altijd op de hoogte van het laatste nieuws.

De conferentiecommissie,
Charis, Edwin, Hidde, Krijn, Peter, Peter-Paul, Sander en Thijs.
