---
title: "Korting op Front-Trends in Warschau"
date: 2012-01-03
author: Peter-Paul Koch
categories: 
  - Ledenkorting
---
Fronteers gaat zich inspannen om voor haar leden leuke kortingen op leuke congressen los te peuteren, en vandaag kunnen we aankondigen dat dit gelukt is voor [Front-Trends](http://2012.front-trends.com/), 26 en 27 april in Warschau.

De sprekerslijst ziet er goed uit, het congres is sowieso al goedkoop, en we ondersteunen natuurlijk graag de pogingen een nationaal Pools front-end congres van de grond te krijgen.

Derhalve kunnen we Fronteers-leden hierbij niet minder dan 30% korting bieden op Front-Trends. Wil je dat, neem dan contact op met <krijn@fronteers.nl> en je krijgt nadere instructies voor het aanschaffen van je kaartje. Let op: er zijn er maar twintig, en op is op.

Het idee om kortingen voor buitenlandse congressen te regelen voor Fronteers-leden werd oorspronkelijk geopperd op de ALV van eind 2010. In de huidige insteek wordt de korting gedeeltelijk gesponsord door de vereniging, en gedeeltelijk aangeboden door het congres. Afhankelijk van het succes van deze actie hopen we vergelijkbare acties voor meer Europese congressen te organiseren, en hiermee onze leden te stimuleren tot meer internationale kennisdeling.
