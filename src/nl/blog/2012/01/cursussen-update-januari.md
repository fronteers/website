---
title: "Workshops update januari"
date: 2012-01-17
author: Matijs Brinkhuis
categories: 
  - Workshops
---
Na wat radiostilte tijdens de feestdagen hierbij de eerste workshops update voor 2012 met hopelijk goed nieuws voor iedereen die workshops wil gaan volgen in 2012!

Op basis van de feedback die we in 2011 gekregen hebben kunnen we met een gerust hart stellen dat [workshops](/workshops) in 2011 een succes zijn geweest. In 2012 willen we ons best doen om workshops wat verder van tevoren aan te kondigen, maar verder lekker op deze voet doorgaan. Dit betekent dat we onze workshops blijven verzorgen bij Seats2Meet in Utrecht. Ook onze lage prijzen zullen hetzelfde blijven, €100 voor leden en €200 voor niet-leden. Het aanbod zal ook in grote lijnen hetzelfde blijven. We zijn hierin echter afhankelijk van de beschikbaarheid van trainers. Alle trainers die vorig jaar een workshop hebben gegeven wordt dit jaar, als dat niet al gebeurd is, gevraagd of ze hun training zouden willen herhalen.

Om alvast een tipje van de sluier op te lichten. In februari zal Arjan Eising zijn [beginners workshop jQuery](/workshops/jquery-inception-arjan-eising) gaan herhalen. In <strike>maart</strike> **april** wordt hij gevolgd door Vasilis van Gemert met zijn workshop [adaptief ontwikkelen](/workshops/adaptief-ontwikkelen-vasilis-van-gemert) voor de wat gevorderden onder ons. In april zal Frances de Waal**ook** haar [beginnerscursus HTML en CSS](/workshops/html-css-frances-de-waal) nog een keer gaan geven. Aangezien er gedurende de zomermaanden, juni, juli en augustus beduidend minder animo leek te zijn hebben we besloten dit jaar in deze maanden geen workshops te plannen.

Via het blog, [RSS](http://feeds.feedburner.com/FronteersWorkshops), [Twitter](https://twitter.com/fronteers) en [e-mail](/workshops#per-mail) houden we je op de hoogte!

Hopelijk gaat 2012 op zijn minst zo'n succesvol cursusjaar worden als 2011 geweest is.
