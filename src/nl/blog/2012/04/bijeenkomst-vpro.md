---
title: 'Bijeenkomst op 3 mei bij VPRO'
date: 2012-04-13
author: Arjan Eising
categories:
    - bijeenkomsten
    - Nederland
---

Op 3 mei zijn we te gast bij VPRO Digitaal, de digitale afdeling van de omroep. Bekend van populaire websites als 3VOOR12 en Cinema.nl, maar ook de maker van vele websites bij eigen programma's. Hay Kranen en Frank Bosma zullen in hun talks ingaan op respectievelijk het gebruik van RequireJS en het Model View Controller design pattern.

## RequireJS

Hay Kranen geeft een presentatie over het gebruik van RequireJS bij de VPRO. RequireJS is een JavaScript file en module lader die erg nuttig is voor onder andere de performance van je site en een goede structuur plus hergebruik van je code.

## E=MV\*

Frank Bosma geeft een presentatie over het Model View Controller (MVC) design pattern. De laatste tijd duiken er veel nieuwe JavaScript MVC libraries op. Maar wat is dat, MVC, en kost het energie of levert het ook energie op? Aan de hand van onder andere een aantal VPRO websites en het gebruik van MVC aldaar, probeert Frank een antwoord te geven op die vraag.

## Locatie

De VPRO is gevestigd op het Mediapark in Hilversum, naast treinstation Hilversum Noord. Het adres is: Sumatralaan 49, 1217 GP, Hilversum ([routebeschrijving](http://www.vpro.nl/overdevpro/3779664/adres+en+contact))

## Aanmelden

Zoals gebruikelijk is de bijeenkomst gratis bij te wonen door zowel leden als niet-leden. Wel is gewenst dat je je aanmeldt via [het formulier op de bijeenkomstpagina](/bijeenkomsten/2012/vpro).
