---
title: "Hackaton op zaterdag 19 mei"
date: 2012-04-17
author: Arjan Eising
categories: 
  - Bijeenkomsten
  - Leden
---
Ter ere van het eerste lustrumjaar van Fronteers, organiseren we een hackaton op zaterdag 19 mei 2012. De gehele dag zijn we onder de pannen bij coworkingspace [Nomadz](http://nomadz.nl/) in Den Haag.

De dag start met een duopresentatie gegeven door Vasilis van Gemert en Peter Nederlof. Zij zullen een inspirerend praatje houden over wat voor technieken we in de toekomst kunnen gebruiken. Denk aan Flexbox, CSS 3D transformaties et cetera.

In de middag wordt in groepen gewerkt aan toffe projecten, die bijvoorbeeld alleen werken in alpha- of betaversies van browsers zoals Firefox en Chrome. Deze projecten worden aan het einde van de dag gepresenteerd aan mede-Fronteersleden. Als afsluiter is er een borrel.

De dag is alleen toegankelijk voor leden van Fronteers. [Opgave is mogelijk tot 10 mei via het formulier op de Hackaton-pagina.](/bijeenkomsten/2012/hackaton)
