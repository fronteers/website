---
title: 'Bijeenkomsten op 27 en 29 november'
date: 2012-10-24
author: Arjan Eising
categories:
    - bijeenkomsten
    - Nederland
---

Eind november hebben we twee bijeenkomsten ingepland. Te weten bij [Incentro](http://incentro.com) te Amsterdam op dinsdag de 27ste, en twee dagen later, op de 29ste, bij [Info Support](http://www.infosupport.com) in Veenendaal.

## Incentro – 27 november 2012

Rob van der Burgt vertelt deze avond hoe je hardware zoals een webcam kunt gebruiken in een webapplicatie. Nikolai Onken duikt in op een door zijn bedrijf ontwikkelde graphics library genaamd BonsaiJS.

[Lees meer over deze bijeenkomst bij Incentro](/bijeenkomsten/2012/incentro)

## Info Support – 29 november 2012

Thamar Kiemel gaat een—bij Fronteers onderbelicht—onderwerp aansnijden: content management en hoe je een contentafdeling goed opzet en begeleidt. Daarna is het woord aan Isaac Andela, die gaat uitleggen hoe je Sass overzichtelijk opzet zodat je makkelijker CSS schrijft.

[Lees meer over deze bijeenkomst bij Info Support](/bijeenkomsten/2012/info-support)

Zoals gebruikelijk zijn beide bijeenkomsten gratis toegankelijk voor zowel leden als niet-leden. Wel is gewenst dat je doorgeeft dat je aanwezig zult zijn via de formulieren op de hierboven gelinkte pagina's.
