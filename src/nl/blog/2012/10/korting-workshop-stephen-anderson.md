---
title: "25% korting op workshop met Stephen Anderson"
date: 2012-10-13
author: Rahul Choudhury
categories: 
  - Ledenkorting
---
Op vrijdag 9 november organiseren Q42 en Fabrique samen met Stephen Anderson [een workshop over informatie visualisatie](http://qfee.nl/).

Het werk van een front-end ontwikkelaar bestaat uit informatie op een scherm visualiseren, dus ook als je voornamelijk de hele dag naar code kijkt is het belangrijk om te begrijpen wat goede technieken voor dergelijke visualisatie zijn en waar je wel en niet naar moet kijken.

Stephen Anderson is een bekende spreker in de design wereld. Hij was twee jaar geleden ook in Nederland, en heeft toen bij Q42 een presentatie gegeven over hoe psychologie web design kan versterken. Uiteindelijk heeft hij daar een boek over geschreven, Seductive Interaction Design.

Nu is hij terug met een nieuwe focus, “[The Quest for Emotional Engagement](http://qfee.nl/)”, waarin hij zoekt naar andere manieren om als UI designer mensen voorbij standaardpatronen als lijsten, grids en tables te laten denken.

Q42 en Fabrique sponsoren de workshop, die plaatsvindt in de Westerliefde op het Westergasterrein in Amsterdam. Kom je ook? Leden van Fronteers krijgen 25% korting! Neem even [contact op met de ledenadministratie](/contact) om je kortingscode te ontvangen.
