---
title: "30% korting op Web Rebels in Oslo"
date: 2012-02-10
author: Sander Aarts
categories: 
  - Ledenkorting
---
Als de trend zich voortzet, wordt het een erg voordelig jaar voor Fronteersleden. Een maand geleden werd bekend dat leden korting krijgen op een ticket voor [Front-Trends](/blog/2012/01/korting-op-front-trends-in-warschau), eerder deze week was er een aanbieding voor de [CreativeJS workshop](/blog/2012/02/creativejs-amsterdam) van Seb Lee-Delisle en nu kunnen we alweer melden dat het ook gelukt is om voor Fronteersleden een korting te bedingen op tickets voor [Web Rebels](http://webrebels.org/) op 24 en 25 mei in Oslo.

Web Rebels is een nieuw congres. De organisatie achter Web Rebels komt voort uit Framsia, een groep vrijwilligers die, onder andere geïnspireerd door Fronteers, maandelijks drukbezochte bijeenkomsten organiseert.

Er zijn 10 kaarten met 30% korting beschikbaar voor (huidige) leden van Fronteers. Heb je interesse, neem dan even [contact](/contact) op met de ledenadministratie voor nadere instructies voor het aanschaffen van je ticket. Wacht niet te lang, want de early bird start vanmiddag al om 15:00u en duurt slechts tot 24 februari, terwijl er in totaal maar 20 early bird tickets zijn. Tickets kosten in deze periode met Fronteerskorting € 179,20 inclusief btw. Na 24 februari wordt dit € 268,80.
