---
title: "Bijeenkomst op 1 november bij Netvlies"
date: 2012-09-06
author: Paul Verbeek
categories: 
  - Bijeenkomsten
---
Op donderdag 1 november is Fronteers te gast bij Netvlies Internetdiensten in Breda. Dit keer is het geen bijeenkomst met 2 presentaties, maar een Pecha Kucha met 10 presentaties door je mede-developers of jezelf.

# Het programma is als volgt:

* 18.30 Inloop
* 19.30 Pecha Kucha 1 t/m 5
* 20.30 korte pauze
* 20.45 Pecha Kucha 6 t/m 10
* 21.45 borrelen

# Pecha Kucha

Pecha Kucha is een presentatiestijl waarbij 20 slides worden getoond die elk 20 seconden in beeld zijn. Hierdoor krijg je snelle en beknopte presentaties.
Door de korte tijd van 6 minuut 40 is het ook voor mensen die geen uur willen of kunnen volpraten, een stuk aantrekkelijker om een presentatie te geven.

Van degene die een titel voor een presentatie hebben ingediend sturen we rond 1 oktober een e-mail. Er worden er 10 uitgekozen op basis van onderwerp, zodat we niet 5 presentaties krijgen over hetzelfde.
Inschrijven voor een presentatie kan via het [formulier op de bijeenkomst-pagina](/bijeenkomsten/2012/netvlies).

Daarom nodigen we je van harte uit om zelf een presentatie in te dienen. Het onderwerp is vrij, maar front-end development-gerelateerd wordt wel aangemoedigd.

# Waar?

Dit evenement vindt plaats bij Netvlies in Breda. Het adres is Prinsenkade 7, Breda (routebeschrijving). Zoals gebruikelijk is deze bijeenkomst gratis bij te wonen door zowel leden als niet-leden. Momenteel kan je je nog niet aanmelden voor de bijeenkomst, maar wel om een presentatie te geven. Dit doe je via het [formulier op de bijeenkomstpagina](/bijeenkomsten/2012/netvlies) Er is slechts ruimte voor 30 personen, inclusief sprekers.
