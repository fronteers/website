---
title: 'Bijeenkomst op 21 mei bij KaHo St-Lieven'
date: 2012-05-04
author: Mathias Bynens
categories:
    - Bijeenkomsten
---

Op maandag 21 mei 2012 is Fronteers te gast bij de opleiding [Professionele Bachelor ICT](http://www.ikdoeict.be/nl/) (KaHo St-Lieven) te Gent. Er worden twee presentaties voorzien. Bram(us) Van Damme zal het hebben over RESTful APIs (met zijdelings Ajax, jQuery, JSON/JSONP, CORS en URL design). De heren van Pixel Lab, die samen met Zeptolab [de HTML5-versie van Cut The Rope](https://web.archive.org/web/20131127223442/http://www.cuttherope.ie/dev/) hebben gebouwd, hebben ook vast iets interessants te vertellen — in het Engels, weliswaar.

## Het programma is als volgt:

-   18:00 ontvangst met een drankje, gesponsord door Fronteers
-   19:00 Pixel Lab over _Recreating “Cut the Rope” in HTML5_
-   20:00 Bramus Van Damme over _RESTful APIs_
-   21:00 naborrelen

## Routebeschrijving

Dit evenement vindt plaats in het J-blok van de Technologiecampus van KaHo St-Lieven te Gent. De campus heeft als adres Gebroeders De Smetstraat 1, maar het juiste lokaal bevindt zich eerder ter hoogte van de Guldenvliesstraat 14 te Gent. Er is een plannetje beschikbaar op [de detailpagina van deze bijeenkomst](/bijeenkomsten/2012/kahosl).

## Kom jij ook?

Zoals altijd is deze bijeenkomst gratis toegankelijk voor zowel leden als niet-leden. Er is echter beperkt plaats, voor circa 70 mannen en vrouwen. [Geef je daarom op via het aanmeldformulier.](/bijeenkomsten/2012/kahosl#formulier-1) Vol is vol!
