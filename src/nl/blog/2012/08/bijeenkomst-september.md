---
title: 'Bijeenkomst op 20 september bij Future in IT'
date: 2012-08-21
author: Arjan Eising
categories:
    - Bijeenkomsten
---

Op donderdag 20 september is Fronteers te gast bij [Future in IT](https://web.archive.org/web/20170518015223/http://futureinit.nl/) in Amsterdam. Arjan Eising geeft een presentatie over CoffeeScript, en Bran van der Meer gaat grids in design nader bekijken.

## Het programma is als volgt:

-   18.30 inloop
-   19.30 Arjan Eising over CoffeeScript
-   20.30 korte pauze
-   20.45 Bran van der Meer over Grids
-   21.45 borrelen

## CoffeeScript door Arjan Eising

Met de komst van Sass en Less zijn verscheidene front-enders overgestapt op een manier om sneller CSS te schrijven. Met CoffeeScript kan dat ook voor JavaScript. In deze presentatie worden "the good and the bad parts" toegelicht, zodat je na afloop zelf kunt beslissen of je overstapt op code met minder accolades, haakjes en keywords.

## Grids door Bran van der Meer

Nu webdesign steeds verder volwassen wordt, komt de vraag om een grid ook in de browser te realiseren steeds vaker aan de frontender. Bran gaat de designargumenten voor de verschillende soorten grids toelichten, en vertellen hoe je er als frontender het beste mee kan omgaan, zonder je designer teleur te stellen.

## Waar?

Future in IT heeft een zaal gehuurd bij [Rokin View](http://www.rokinview.nl/): Rokin 38-E, 1012 KT Amsterdam. Zoals gebruikelijk is deze bijeenkomst gratis bij te wonen door zowel leden als niet-leden. Wel is gewenst dat je via het [formulier op de bijeenkomst-pagina](/bijeenkomsten/2012/future-in-it) doorgeeft dat je aanwezig kunt zijn. _Er is ruimte voor slechts 30 personen._
