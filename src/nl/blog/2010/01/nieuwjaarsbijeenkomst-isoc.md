---
title: "Nieuwjaarsbijeenkomst Internet Society"
date: 2010-01-06
author: Krijn Hoetmer
categories: 
  - Bijeenkomsten
---
Alle Fronteers leden zijn van harte uitgenodigd voor een bijzondere Nieuwjaarsbijeenkomst, die zal worden gehouden op donderdag 14 januari in NEMO in Amsterdam (het grote groene gebouw vlakbij Centraal Station), vanaf 19:00 uur. Hieronder de uitnodiging die wij ontvangen hebben.

Dit evenement wordt georganiseerd samen met negentien andere lokale en internationale Internet-gerelateerde organisaties die in Nederland gevestigd zijn. Deelnemende organisaties naast Fronteers zijn Internet Society Nederland, Bits of Freedom, RIPE NCC, W3C Benelux, AMS-IX, Terena, Surfnet, Vereniging Open Domein, Accessibility.nl, Gridforum.nl, OpenDoc Society, NLUUG, ISPconnect, SIDN, NLnet, NLnet Labs, Dutch Hosting Provider Association, stichting HXX, Digitaal Erfgoed Nederland en Vrijschrift.

We zijn verheugd dat twee gerelateerde overheidsprogramma's, het Forum Standaardisatie (dat IT-standaarden vaststelt voor de Nederlandse overheid) en het programma Nederland in Open Verbinding (dat open standaarden en open source binnen de Nederlandse overheid bevordert) eveneens aansluiting hebben gezocht. Hun bijeenkomst vindt eveneens plaats direct voorafgaand aan onze Nieuwjaarsbijeenkomst (vanaf 16.30 uur), en jullie zijn daar eveneens van harte bij welkom. Kortom, het wordt een memorabele dag voor de Nederlandse internetgemeenschap!

Het betekent ook dat naast andere Fronteers-leden je zeker tegen vele oude bekenden zult aanlopen. En natuurlijk nieuwe contacten kunt opdoen met interessante mensen uit andere hoeken van het internet. Van experts op het gebied van de laatste webtechnologieen tot accessibility, van hostingbedrijven tot charitatieve investeerders, van digitale burgerrechten tot nummerblokbeheerders - iedereen is er.

Naast het bijwonen van het sociale gedeelte kun je ook er voor kiezen om lightning talks bij te wonen over interessante onderwerpen zoals aanstormende internettechnologieen, digitaal erfgoed, de IT-agenda van de overheid, het electronisch patientendossier, universeel toegankelijke games, reverse engineering, en digitale burgerrechten die op de avond plaats zullen vinden. Er wordt een bescheiden buffet geserveerd vanaf 18.00 met dank aan Forum Standaardisatie en het programma Nederland Open in Verbinding.

Kom met ons het glas heffen op het nieuw jaar op 14 januari 2010 vanaf 19.00 uur (geschatte eindtijd 23.00) bij NEMO, Oosterdok 2 in Amsterdam.

Meer informatie en aanmelden, graag voor 9 januari,  op <http://isoc.nl/activ/2010-nieuwjaar.htm>

P.S. Als je ge√Ønteresseerd bent in het Nederlandse overheidsbeleid op het gebied van open standaarden en open source, ben je van harte welkom om het programma bij te wonen van Forum Standaardisatie en Nederland open in Verbinding vanaf 16.30 uur. Het programma verschijnt binnenkort op <http://noiv.nl/>
