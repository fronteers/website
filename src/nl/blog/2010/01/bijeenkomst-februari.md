---
title: "Bijeenkomst op 4 februari, in Den Haag"
date: 2010-01-22
author: Jules Ernst
categories: 
  - Bijeenkomsten
---
Op donderdag 4 februari 2010 zal de Fronteers bijeenkomst plaatsvinden bij [Stichting ICTU](http://www.ictu.nl/) te Den Haag. Deze bijeenkomst zal iets vroeger starten dan normaal in verband met de tijdige sluiting van het gebouw. We starten dan ook met een buffet zodat je niet met een lege maag de presentaties hoeft bij te wonen.**Update: [verslag en video's van deze avond](/bijeenkomsten/2010/stichting-ictu) staan online.**

Het programma (onder enig voorbehoud) is als volgt:

* 17:00 uur: inloop
* 17:30 uur: buffet en netwerken
* 18:30 uur: introductie Stichting ICTU
* 18:45 uur: presentatie Webrichtlijnen versie 2 Sneak preview, door Raph de Rooij
* 19:45 uur: presentatie "Evolutie van WYSIWYG naar WYSIWYM", door Koen Willems
* 20:30 uur: netwerken, borrelen etc.
* 21:30 uur: eruit gegooid worden en in een café in de buurt verder gaan

# Webrichtlijnen versie 2 Sneak preview

De nieuwe webrichtlijnen worden anders van opzet dan de huidige. Raph gaat het hebben over de verbeterpunten van de webrichtlijnen, uitgangspunten van de nieuwe versie van de webrichtlijnen en WCAG 2.

# Evolutie van WYSIWYG naar WYSIWYM

Eén van de grotere problemen bij het onderhouden van een website die aan de Webrichtlijnen moet (blijven) voldoen wordt veroorzaakt door de gebruikte editor. Het uitgangspunt van scheiding van content en presentatie brengt met zich mee dat het WYSIWYG-principe niet meer voldoet en dat de focus verlegt moet worden naar WYSIWYM. In het open source segment schijnt daarvoor nog geen goede applicatie voorhanden te zijn.

Koen Willems zal in zijn presentatie stilstaan bij de eigenschappen en kenmerken die de ideale editor moet hebben en zal daarbij voorbeelden geven aan de hand van een volledig door hem ‘omgebouwde’ editor.

Zoals gebruikelijk is deze bijeenkomst voor zowel leden als niet-leden. Stichting ICTU zit in een overheidsgebouw waar legitimatie verplicht is en waar je vooraf aangemeld moet worden. Zorg voor een geldig legitimatiebewijs (bijvoorbeeld paspoort of rijbewijs) anders kom je echt niet binnen. [Meld je op de site aan](/bijeenkomsten/planning#formulier-1) en geef alle namen van de personen die meekomen op. Maandag 1 februari 2010 is de laatste dag dat je je kan aanmelden.
