---
title: 'Bijeenkomst op 6 mei, in Groningen'
date: 2010-04-23
author: Arjan Eising
categories:
    - Bijeenkomsten
---

Op donderdag 6 mei zal Fronteers te gast zijn bij [theFactor.e](http://tfe.nl/) in Groningen. Twee bijeenkomsten in mei dus. De avond zal in het teken staan van het oplossen van de problemen die je tegenkomt als je met een CMS aan de webrichtlijnen wilt voldoen.

## Het programma is als volgt

-   19.00 uur: Inloop
-   19.30 uur: Introductie theFacor.e door Thijs Helfrich
-   19.45 uur: Daniel Doesburg en Gerard Wijngaarden over TYPO3 en de webrichtlijnen
-   20.45 uur: korte pauze
-   21.00 uur: Koen Willems
-   22.00 uur: Borrelen

## Koen Willems over zijn WYSIWYM-editor

Twee maanden geleden gaf Koen Willems in Den Haag een presentatie, waarin hij stil stond bij de eisen die tegenwoordig aan een rich text editor gesteld moeten worden.

Aan het eind daarvan gaf hij een korte demonstratie van een door hem omgebouwde editor, waarin het WYSIWYM-principe is toegepast. Op 6 mei zal dieper worden ingegaan op de problemen en uitdagingen die daarbij naar boven kwamen en zal ook worden stilgestaan bij usability-aspecten. Ook zullen de verdere plannen voor de editor worden toegelicht.

theFacor.e is gevestigd aan de Friesestraatweg 215a, 9743 AD te Groningen.

## Routebeschrijving met het OV

1. Neem bus 3 richting Vinkhuizen vanaf Groningen Centraal;
2. Stap uit bij halte Goudlaan/Siersteenlaan;
3. Vanaf de halte ga je bij de rotonde linksaf;
4. Onder de tunnel door en dan weer linksaf;
5. Rechtdoor tot je bij de ommelanden uitkomt (oude melk fabriek);
6. Eerste verdieping van het middelste gebouw. (Het is vanaf de bushalte +/- 5minuten lopen.)

Zoals altijd is deze bijeenkomst gratis toegankelijk voor zowel leden als niet-leden, maar is het wenselijk dat je je even opgeeft, zodat de organisatie weet hoeveel personen er komen. 
