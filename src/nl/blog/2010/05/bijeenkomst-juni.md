---
title: 'Bijeenkomst op 14 juni, in Utrecht'
date: 2010-05-20
author: Hidde de Vries
categories:
    - bijeenkomsten
    - Nederland
---

Op 14 juni is Fronteers te gast bij [SETUP](http://www.setuputrecht.nl/) in Utrecht. Het thema van deze bijeenkomst is 'het semantische web' en we hebben een spreker uit de praktijk en een onderzoeker bereid gevonden ons hier meer over te komen vertellen.

## Het programma is als volgt:

-   19:00 inloop
-   19:30 introductie SETUP
-   19:45 Thomas Markus (Universiteit Utrecht)
-   20:30 korte pauze
-   20:45 Andreas Creten (My Name is E)
-   21:30 borrel

## Het semantische web

De eerste talk wordt verzorgd door [Thomas Markus](https://twitter.com/tmarkus) van Universiteit Utrecht. Hij heeft een pragmatische en radicaal andere kijk op het integreren en uitwisselen van verschillende informatiebronnen zonder een database. Thomas zal vertellen hoe Semantic Web technologie nieuwe mogelijkheden schept en web developers productiever maakt.

## Data portability

Als we bij het maken van onze applicaties gebruik maken van open standaarden zijn gebruikers vrij om te kiezen wat ze met hun gegevens doen en waar ze hun gegevens bewaren, over de applicatie grenzen heen. De tweede spreker van vanavond is [Andreas Creten](http://www.andreascreten.be/), oprichter van [madewithlove](http://www.madewithlove.be). Andreas zal spreken over hoe data portability ons leven gemakkelijker kan maken.

## Over SETUP

SETUP is hét centrum voor technologie en nieuwe media in Utrecht. Bij SETUP worden bijeenkomsten, workshops en andere events zoals tentoonstellingen en feesten georganiseerd. Tijdens deze activiteiten worden nieuwe ideeën, mogelijkheden en kansen op het gebied van technologie en nieuwe media onderzocht.

SETUP is gevestigd op de Neude in Utrecht, boven het gebouw van ABN-AMRO (dat op dit moment wordt verbouwd).

De bijeenkomst is gratis toegankelijk voor zowel leden als niet-leden. Het is wenselijk dat je je even opgeeft, dan weet de organisatie hoeveel personen er komen. 

Tot op 14 juni!
