---
title: "Seminar: Alles over WCAG 2.0 en Webrichtlijnen 2"
date: 2010-12-02
author: Commissie Webrichtlijnen
categories: 
  - Ledenkorting
  - Webrichtlijnen
---
De officiële Nederlandse vertaling van WCAG en Webrichtlijnen 2 zijn (bijna) klaar. Stichting Accessibility organiseert met W3C ter gelegenheid hiervan een seminar in twee delen over de belangrijkste verschillen en verbeteringen: Wat betekenen de nieuwe richtlijnen voor uw site of voor u als bouwer. Moeten er zaken aangepast of blijft alles hetzelfde t.o.v. de huidige versies van deze documenten. Het seminar vindt plaats op vrijdag 10 december. Op beide dagdelen is apart in te schrijven. Dit seminar is een vervolg op het seminar dat we vorig jaar december hebben georganiseerd.

In het ochtendprogramma, dat zich vooral richt op frontend-ontwikkelaars, zal diep op de technisch-inhoudelijke kant van de nieuwe (web)richtlijnen worden ingegaan. Er zijn presentaties door diverse bij de ontwikkeling van de nieuwe norm betrokken specialisten zoals Stephen Hay, Raph de Rooij en Eric Velleman. Daarnaast zal Steven Pemberton van het W3C een presentatie geven over de geweldige mogelijkheden van XForms voor formulieren.

In het middagprogramma zullen vooral de beleidsmatige vraagstukken aan de orde komen, met best practice voorbeelden van webbouwers, bedrijven en gemeenten. Daarnaast zal er gesproken worden door het Ministerie van Binnenlandse zaken en is er informatie over inbedding van de nieuwe richtlijnen in het Waarmerk drempelvrij.nl.

Lokatie: Figi, Zeist
Kosten: € 195,00 dagdeel, € 295,00 hele dag (leden van Fronteers ontvangen 50% korting op de toegangsprijs)

Lees meer op [accessibility.nl/internet/training/wcag20wr-seminar/](http://www.accessibility.nl/internet/training/wcag20wr-seminar/).
