---
title: "Oprichting commissie voor cursussen"
date: 2010-03-24
author: Peter van der Zee
categories: 
  - Workshops
---
Het is tijd om een commissie op te richten die de cursussen opzet, regelt en aan de man brengt. Er gaan al langere tijd stemmen op om trainingen aan te bieden. Daar lijkt veel interesse in te zijn, zowel voor aanbieders als afnemers.

Mijn ervaring is echter dat het organiseren van trainingen veel meer werk is dan het op het eerste oog lijkt. Je moet trainers regelen, mensen die de trainingen willen volgen, ruimte om de trainingen te volgen, koffie/thee/etc, schema, rooster, financiÃ«n, de hele mikmak.

Daarom stel ik voor dat we een commissie oprichten die zich hiermee bezig gaat houden. Hier zijn een man of drie vier voor nodig. Deze hoeven zelf niet per se trainingen te geven, maar moeten het geheel wel kunnen opzetten en organiseren.

Ik stel mezelf beschikbaar om hier in plaats te nemen. Liever niet als voorzitter, overigens. Tevens wil ik zelf ook trainingen verzorgen m.b.t. JavaScript.

Als je interesse hebt in de commissie, in het geven of nemen van trainingen, stuur dan [een mailtje aan de commissie](/vereniging/commissies/workshops#formulier-1) of bezoek ons op [#fronteers op irc.freenode.net](http://webchat.freenode.net/?channels=fronteers).
