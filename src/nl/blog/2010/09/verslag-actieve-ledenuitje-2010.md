---
title: "Verslag actieve ledenuitje 2010"
date: 2010-09-21
author: Arjan Eising
categories: 
  - Leden
---
Zaterdag 11 september hebben de actieve leden van Fronteers gezeild over het Markermeer. Actieve leden zijn leden die in een of meer commissies zitten. We hebben met z'n vijftienen een gezellige dag gehad, met als afsluiting een lekkere barbecue.

Na rond 13 uur af te hebben gesproken met elkaar bij Caf√© de Pont, aan de overkant van het IJ bij Amsterdam Centraal, gingen we met drie auto's naar Muiden. Daar wachtten enkele leden die met het OV kwamen op de boot. Na kennis gemaakt te hebben met de schipper en zijn hulpen, voeren we af richting het Noorden van het Markermeer.

Onderweg zagen we onder andere het Muizenfort, en we voeren langs het eiland Pampus. De schipper wist een en ander te vertellen over de historie van het gebied. Ondertussen mochten enkele leden hard meehelpen om de zeilen te hijsen.

We hadden uitstekend weer. Er stond genoeg wind uit het zuidoosten, en de zon zorgde ervoor dat we in een t-shirt konden genieten van de oer-Nederlandse wateren. We sloten de dag af met een barbecue.

![Enkele leden hard aan het werk om de zeilen te heisen.](/_img/2010/09/actieve-leden-uitje.jpg)

Onder andere [Edwin Martin](http://picasaweb.google.nl/100182639623410231517/FronteersVrijwilligersdag2010), [Tom Greuter](http://www.flickr.com/photos/tomgreuter/tags/fronteerszeilen2010/) en [ondergetekende](http://www.flickr.com/photos/arjaneising/sets/72157624981868442/) hebben foto's gemaakt. Bovenstaande foto is gemaakt door Edwin Martin.

Als je volgend jaar ook bij het ledenuitje wilt zijn, dan kun je actiever worden binnen Fronteers. We zoeken onder andere leden die in de commissie Diplomering en Onderwijs willen zetelen. Ook het opzetten van iets nieuws ondersteunen we van harte!
