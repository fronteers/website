---
title: "Vooraankondiging ALV"
date: 2010-10-25
author: Tom Greuter
categories: 
  - Bijeenkomsten
  - Leden
  - Vereniging
---
Blok deze datum in je agenda! Woensdag 24 november vindt de jaarlijkse Algemene Ledenvergadering van Fronteers plaats, om 19 uur nabij station Amsterdam C.S.

Leden bepalen mede de koers van Fronteers. Als lid van de vereniging heb je er recht op om te weten wat we het afgelopen jaar hebben gedaan en wat onze plannen zijn voor de toekomst. Kom daarom naar de Algemene Ledenvergadering (ALV) van Fronteers.

We zullen stilstaan bij de activiteiten van de [commissies](/vereniging/commissies), de begroting en de gebruikelijke stoelendans van het bestuur. Het volledige programma volgt nog.

Om vast warm te draaien kun je je verdiepen in de [notulen van vorig jaar](/vereniging/bestuur/notulen/27-11-09). Als je zaken aan de orde wilt stellen, voorstellen in wilt dienen of andere goede ideeÃ«n hebt, neem dan [contact op met het bestuur](/nl/vereniging/contact/), graag zelfs!

We willen rond 19.00 uur beginnen en verwachten maximaal twee uur nodig te hebben. Daarna is er natuurlijk tijd voor een (dit jaar extra bijzonder) webstandaardenbiertje!
