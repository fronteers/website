---
title: "'Fronteers 2010: drie nieuwe sprekers, de tweede workshop en einde early-bird'"
date: 2010-06-24
author: Congres Commissie
categories:
    - Congres
---

Vandaag kondigen we drie nieuwe sprekers aan, maken we meer bekend over de tweede workshop die we aanbieden en tellen we af naar het einde van de early-bird periode, die nog slechts een week zal duren. Ondertussen hebben [--140--**167** front-end developers](/congres/2010/attendees) uit binnen- en buitenland de weg naar een kaartje al gevonden. Wellicht ben jij de volgende?

## Sprekers

Zo net voor het einde van de early-bird periode willen we graag nog drie sprekers met jullie delen. We hadden hem vorig jaar al benaderd voor een presentatie, maar toen kon hij helaas niet. Dit jaar is hij echter wel van de partij. _[Brad Neuberg](/congres/2010/speakers#brad-neuberg)_ zal ons komen vertellen over SVG, de mogelijkheden in combinatie met HTML5 en een gaaf project waar hij op dit moment mee bezig is, waardoor ook huidige IE-versies gewoon SVG slikken. We verwachten dat SVG de komende jaren een stuk belangrijker gaat worden voor front-end developers, zeker gezien het feit dat IE9 SVG gaat ondersteunen en Apple steeds meer anti-Flash wordt. Deze trein mag je dus zeker niet missen!

Een ander hekel puntje in [HTML5](http://www.whatwg.org/specs/web-apps/current-work/multipage/) is toegankelijkheid. We zijn er iedere dag mee bezig, onder het mom van de Webrichtlijnen of gewoon omdat we het een belangrijk onderdeel van ons werk vinden. _[Steve Faulkner](/congres/2010/speakers#steve-faulkner)_ en _[Hans Hillen](/congres/2010/speakers#hans-hillen)_ zullen daarom een duo-presentatie geven over hoe je HTML5 op de juiste, toegankelijke manier gebruikt, en waar nodig met ARIA verrijkt. _Built-in_ en _bolt-on_ accessibility dus. Als je denkt dat HTML5 toegankelijkheid overboord gooit en alleen voor de buzzword bingo bonuspunten gaat, heb je het mis. Kom naar Fronteers 2010! :)

De overige _zes_ namen zullen we in de komende maanden bekendmaken.

## Workshop "Bringing Your Design to Life with CSS3" door Dan Rubin

De [tweede workshop](/congres/2010/workshops/css3-dan-rubin) zal plaatsvinden op dinsdag 5 oktober, in Felix Meritis. Deze workshop is voornamelijk gericht op designers, die graag ook zelf de (on)mogelijkheden van CSS willen leren kennen. Waar de [workshop van Andy](/congres/2010/workshops/advanced-css-andy-clarke) zich dus vooral focust op coders die graag alle geavanceerde snufjes van CSS willen leren, kun je bij Dan terecht als je als webdesigner wil weten wat er tegenwoordig allemaal kan met HTML en CSS.

Heb jij een collega-designer die PSD's "over de muur gooit", maar stiekem toch ook over die muur meekijkt en het best interessant vindt wat er in de browser allemaal mogelijk is, dan is deze workshop zeker aan te bevelen.

## Einde van de early-bird periode: volgende week

Zoals we vorige maand al aankondigden, zal de early-bird periode eind juni aflopen; _volgende week woensdag_ dus. We hebben ondertussen al [zo'n <strike>140</strike> **170** bezoekers](/congres/2010/attendees) op de lijst staan en we verwachten in deze laatste week nog heel wat kaartjes te verkopen. Wacht dus niet langer en [koop je ticket nu!](/congres/2010/tickets) :)

Alle Fronteersleden krijgen vrijdag ook nog een herinnering met de kortingscode in hun inbox. We nemen aan dat we hiermee iedereen genoeg informatie en tijd hebben gegeven om hun keuze te maken. Na de early-bird zal de prijs van een toegangskaartje waarschijnlijk met € 100,- omhoog gaan.

## Sponsoring

We zijn nog steeds op zoek naar [enkele sponsoren](/congres/2010/sponsorships). Mocht je geïnteresseerd zijn of nog steeds vinden dat je baas hier écht bij moet zijn, [laat het ons dan weten](/congres/2010/contact) en je gaat als VIP mee naar het sprekersdiner op woensdag.

## Volg ons op Twitter

Via [@FronteersConf](https://twitter.com/FronteersConf) proberen we iedereen op de hoogte te houden van lopende zaken. Heb je vragen of opmerkingen? Laat dan wat van je horen!

## Tot in oktober!

Alle sprekers zijn super enthousiast, de catering wordt om van te watertanden, de techniek wordt tot in de puntjes verzorgd, videomateriaal van alles sessies wordt van hoge kwaliteit, het hotel voor de sprekers is geregeld, onze MC is zich al aan het voorbereiden (dank [Justin](https://twitter.com/juice10)!) en een blik extra vrijwilligers staat klaar om zich uit de naad te werken op de dagen zelf (dank [Hidde](https://twitter.com/hdv), [Peter](https://twitter.com/beverloo), [Thijs](https://twitter.com/ysbreker), [Peter](https://twitter.com/kuvos), [Wes](https://twitter.com/wesoudshoorn) en [Aaron](https://twitter.com/aaronpeters)!). Kortom, wij hebben er zin in! En we hopen jullie ook!

[Edwin](https://twitter.com/edwinm), [Kilian](https://twitter.com/kilianvalkhof), [Krijn](https://twitter.com/krijnhoetmer), [Peter](https://twitter.com/pesla) en [Vasilis](https://twitter.com/vasilis)
