---
title: "Bijeenkomst op 7 juli, in Rotterdam"
date: 2010-06-14
author: Arjan Eising
categories: 
  - Bijeenkomsten
---
Op woensdag 7 juli is Fronteers te gast bij [Mangrove](http://mangrove.nl) in Rotterdam. Thema van deze avond is design. Bram van Rijen a.k.a. Nozzman zal spreken over inspiratie, en Hans Kemp zal dieper ingaan op het onderwerp interaction design.

# Het programma is als volgt:

* 19:00 inloop
* 19:30 introductie Mangrove
* 19:45 Bram van Rijen a.k.a. Nozzman (Mangrove)
* 20:30 korte pauze
* 20:45 Hans Kemp (Hogeschool Rotterdam)
* 21:30 borrel

# Inspiratie

Inspiratie. Je kunt er op gaan zitten wachten, maar meestal komt het dan juist niet. Inspiratie komt niet zomaar uit de lucht vallen. Terwijl dat blanco canvas voor je toch echt snel voorzien moet worden van een fijn design of bevlogen code. TÃ³ch zijn er manieren om de inspiratie op gang te krijgen. Hoe? Dat legt Bram van Rijen a.k.a. [Nozzman](http://nozzman.nl) uit in een sessie die niet zozeer inspireert, maar hopelijk wel inspiratie gaat veroorzaken. Bram is art-director bij Mangrove en is tevens actief als illustrator, cartoonist en kunstenaar.

# Interaction design uitgelicht

De rol van de user experience designer is niet altijd even duidelijk. Bij 'design' denken veel mensen eigenlijk vooral aan het bedenken van een logo of het maken van een huisstijl. Terwijl de user experience designer juist veel eerder in het proces het verschil maakt. In dit verhaal wil ik aan de hand van een aantal voorbeelden en 'design principles' laten zien hoe je als user experience designer dit verschil kunt maken. Door inspiratie, en vooral door vele meters te maken.

# Routebeschrijving

Mangrove ligt op een steenworp afstand van station Rotterdam Centraal, aan de Delftsestraat 33. Er staat een [korte routebeschrijving](http://www.mangrove.nl/index.php?pageID=6) op de website van Mangrove.

De bijeenkomst is gratis toegankelijk voor zowel leden als niet-leden. Het is wenselijk dat je je even opgeeft, dan weet de organisatie hoeveel personen er komen. Opgave kan door het [aanmeldformulier](/bijeenkomsten/2010/mangrove#formulier-1) in te vullen.
