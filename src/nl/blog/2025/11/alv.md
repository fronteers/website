---
title: Algemene Ledenvergadering 2025
date: 2025-11-13
author: Anneke Sinnema
categories: 
  - Vereniging
key: announcement-alv-2025
---
Op 28 november 2025 van 20:00 - 22:00 zal de ALV van 2025 plaatsvinden. Tijdens deze vergadering zal teruggeblikt worden op het afgelopen jaar. Ook zal er besloten worden wat er het komende bestuursjaar gaat gebeuren met Fronteers. Wij roepen dan ook op, nu al van je te laten horen!

Als je als lid onderwerpen wil inbrengen kan dat altijd, de slides met daarop de agenda en belangrijkste onderwerpen willen we klaar hebben op 21 november. 

## Voorstellen

Heb je een goed idee, dat mede front-end ontwikkelaars ook zal aanspreken? Je kunt dat idee dan aandragen. Tijdens de vergadering zal gestemd worden op de ideeën. Je kunt je idee vooraf al bespreken met andere leden op [Slack](https://fronteersnl.slack.com/).

Om een idee aan te dragen kun je een e-mail sturen naar <bestuur@fronteers.nl>.

## Bestuur

Wim van Iersel zit alweer aan zijn derde jaar als bestuurslid en penningmeester. Anneke Sinnema, Jewwy Qadri, Christian Schaefer en Claudia Reynders zullen als bestuursleden aanblijven.

We kunnen nog wel wat hulp gebruiken in het bestuur. Geïnteresseerde leden kunnen zich aanmelden op <bestuur@fronteers.nl>. 

Tijdens de ledenvergadering zal gestemd worden, en alle bestuurskandidaten met meer dan 50 procent van de stemmen komen in het bestuur. De gekozen bestuursleden kiezen vervolgens uit hun midden een voorzitter, secretaris en penningmeester.

