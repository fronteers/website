---
title: "Denk mee over de toekomst van Fronteers"
date: 2019-02-27
author: Anneke Sinnema
categories: 
  - Front-end vraagstukken
  - Vereniging
---
Op 15 februari deed een select groepje Fronteers-leden mee met een identiteitssessie om te onderzoeken waar we ons met Fronteers op zouden moeten focussen. Het was een ontzettend waardevolle (en leuke) avond!

We hebben in kleine groepjes onze visie gegeven over stellingen op het gebied van de front-end wereld. Hoe ziet ons vak er in de toekomst uit? Wat begrijpen onze werk- en opdrachtgevers minder goed? Wat zijn dingen waar we niet zonder kunnen? Wat is uniek aan onze community? En wat hebben front-enders volgens ons Ã©cht nodig om hun werk in de toekomst goed te kunnen doen?

Binnenkort volgt er een vervolgsessie waarin we de resultaten van deze sessie gaan bespreken. Maar voor het zover is, willen we graag van jou als lid of niet-lid horen hoe jij tegen bepaalde zaken aankijkt. Ready for Branding, de partij die we hebben ingeschakeld voor deze sessie, heeft een korte vragenlijst voorbereid. Doe je mee? Het kost je maximaal vijf minuten.

[Vul de enquete hier in](https://fannyevers.typeform.com/to/ENwnlf)

Alvast bedankt! We houden je op de hoogte van de resultaten via het blog en onze social media.
