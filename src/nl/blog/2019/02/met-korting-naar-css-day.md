---
title: "Met korting naar CSS Day"
date: 2019-02-20
author: Anneke Sinnema
categories: 
  - Ledenkorting
---
Op 13 en 14 juni organiseert Web Conferences Amsterdam voor de zevende keer [CSS Day](https://cssday.nl). Dit jaar is het congres uitgebreid met een UI Special op de donderdag, gevolgd door de eigenlijke CSS Day op vrijdag.

Zoals eveneens al zeven jaar het geval is, krijgen Fronteers-leden korting op dit congres. Ze betalen 500 in plaats van 600 euro voor een kaartje voor beide dagen, of 275 in plaats van 325 voor een eendagskaartje (alle bedragen exclusief BTW). Het aanbod is geldig voor mensen die op dit moment al lid zijn, en je kunt ervan gebruik maken door [een email naar het bestuur](mailto:bestuur@lists.fronteers.nl) te zenden. Je ontvangt dan een kortingscode waarmee je je kaart kunt kopen.

Op UI Special kan je [grote namen](https://cssday.nl/2019/speakers) als Jared Spool, Brad Frost, en Josh Clark verwachten, maar ook ten onrechte minder bekende namen als Başak Haznedaroğlu en Hakim El Hattab. Zij zullen een brede waaier van UI-gerelateerde zaken bespreken.

CSS Day zelf staat gedeeltelijk in het teken van de verhouding tussen CSS en JavaScript; Natalya Shelburne en Lara Schenck zullen hier een presentatie over geven, terwijl [andere sprekers](https://cssday.nl/2019/speakers), zoals fantasai of Steve Schoger er wellicht ook wat aandacht aan zullen besteden. Het is tenslotte een hot topic.

Donderdag 13 en vrijdag 14 juni, [Het Compagnietheater](https://cssday.nl/2019/venue), Amsterdam, en Fronteers-leden betalen 500 euro voor een tweedaagse kaart. Komt dat zien!
