---
title: "25% Fronteers-korting op nieuwe browser Polypane"
date: 2019-05-14
author: Anneke Sinnema
categories: 
  - Browsers
  - Ledenkorting
---
Fronteers-lid Kilian Valkhof heeft een browser gemaakt voor front-end ontwikkelaars: [Polypane](https://polypane.rocks). In deze browser kan je als ontwikkelaar je site tegelijkertijd op verschillende devices en viewports zien, waardoor het ontwikkelen van responsive websites en apps gemakkelijker en beter gaat.

Leden krijgen 25% korting op een abonnement op de browser. De korting aanvragen kan door een mailtje te sturen naar [het bestuur](mailto:bestuur@fronteers.nl) onder vermelding van "korting Polypane". De korting blijft gedurende de looptijd van het abonnement actief!

Polypane is gebaseerd op Chromium en bevat naast de Chromium developer tools en de weergave van sites op meerdere formaten nog meer handige functies. Zo kan je direct een overzicht krijgen van je responsive breakpoints, kan je een screenshot genereren van alle apparaten en kan je snel layout-bugs oplossen met de CSS layout debugging tools. Voor meer informatie, kijk op [Polypane.rocks](https://polypane.rocks).
