---
title: "Bijeenkomst over Progressive Web Apps bij Mirabeau in Rotterdam"
date: 2016-07-19
author: Hidde de Vries
categories: 
  - Bijeenkomsten
---
Op 18 augustus organiseert Fronteers een bijeenkomst in Rotterdam over Progressive Web Apps, met Daniel Appelquist en Niels Leenheer.

Service Workers, push notifications, background sync, “Add to homescreen”, fijne UX en toegankelijkheid: allemaal zaken die een web app een stuk beter kunnen maken. Onder de naam “Progressive Web Apps” wordt deze verzameling van open standaarden en best practices nu gepromoot door een aantal grote webbedrijven. Onder andere Google, Microsoft, Opera, Samsung en Mozilla zijn enthousiast over PWAs. Het doel? Zorgen dat web apps minstens zo goed worden als native apps.

We hebben twee sprekers bereid gevonden over dit onderwerp te komen spreken. Daniel Appelquist werkt voor Samsung Internet (de browser op Samsung telefoons en brillen) en is voorzitter van W3C's [TAG](https://www.w3.org/2001/tag/). Niels Leenheer is de maker van [HTML5test.com](http://html5test.com) en runt een heel groot [open device lab](http://html5test.com/devicelab).

![](/_img/blog/2016/dan-niels.jpg)

_Dan Appelquist (links) en Niels Leenheer (rechts)_

De bijeenkomst is in het Engels en zal plaatsvinden bij Mirabeau in Rotterdam, vlak naast Rotterdam Centraal in het Groothandelsgebouw.

[Meld je nu aan](/bijeenkomsten/2016/mirabeau), want er is slechts plek voor 60 enthousiaste dames en heren!
