---
title: 'Fronteers op Slack'
date: 2016-02-29
author: Charis Rooda
categories:
    - Vereniging
---

In 2008 is Fronteers begonnen met [een chatkanaal op IRC](/nl/blog/2008/03/fronteers-op-irc) waar nog steeds dagelijks actief over front-end development gediscussieerd wordt. De laatste twee jaar heeft [Slack](https://slack.com/is) als chatkanaal ook de nodige populariteit gewonnen. Niet zo vreemd, want het is erg gebruiksvriendelijk en makkelijk uit te breiden met andere webdiensten â€” misschien wel het belangrijkste is de animated GIF-integratie met Giphy.

We vonden het daarom tijd voor een Slack kanaal voor Nederlandse front-end developers.

/giphy crazy

De eerste week zijn er al veel leuke gesprekken gevoerd over leuke onderwerpen, van ECMAScript 2015 tot [het nieuwe album van Scooter](https://open.spotify.com/album/6lAcQFcvUlYnNhuinzCXsb). Er zijn een aantal kanalen zoals JavaScript, CSS, webfonts en de Fronteers Spring Conference. Ook worden de laatste tweets van [@Fronteers](https://twitter.com/fronteers) en [@FronteersConf](https://twitter.com/fronteersconf) gepost, net zoals de laatste berichten van het blog en alle bijeenkomsten.

[Het IRC-kanaal](/nl/blog/2008/03/fronteers-op-irc) blijft natuurlijk gewoon open.

![](/_img/blog/2016/fronteersopslack.jpg)

## Aanmelden

Kan je ook niet wachten om mee te front-end Slacken? Meld je dan aan op [voor onze Slack](https://join.slack.com/t/fronteersnl/shared_invite/zt-1m0mbjbkh-LyrZgCPr1JzWBeASuTcnog).

Leden en niet-leden zijn welkom!
