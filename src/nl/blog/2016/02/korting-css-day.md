---
title: 'Met korting naar CSS Day en/of HTML Special'
date: 2016-02-01
author: Hidde de Vries
categories:
    - Ledenkorting
---

Op 17 juni 2016 organiseert Web Conferences Amsterdam wederom het congres [CSS Day](http://cssday.nl/2016), dat op 16 juni vooraf wordt gegaan door iets nieuws: HTML Special. Fronteers-leden krijgen korting op beide: 25 euro op een eendagsticket, of 50 euro op een ticket voor beide dagen.

## HTML Special

Op de HTML Special worden een aantal HTML elementen onder de loep genomen: de sprekers is gevraagd een hele talk te spreken over een specifiek HTML element: Jeremy Keith over de `<a>`, Simon Pieters over `<source>` en onze eigen Peter van der Zee over `<iframe>`. Kortom, een hele dag over de taal waar eigenlijk elke front-ender regelmatig mee te maken heeft.

## CSS Day

Op het programma van CSS Day staan onder andere Léonie Watson van de Paciello Group, die zal praten over accessibility in CSS (wat betekent het bijvoorbeeld voor screenreaders als je met flexbox de `order` van je elementen verandert?) en Una Kravets van IBM, met een talk over blend modes (kunnen we Instagram-effecten straks gewoon in CSS?). Ook komt CSS-tovenaar Harry Roberts spreken, onderwerp nog onbekend.

## Praktisch

HTML Special en CSS Day vinden plaats op respectievelijk 16 en 17 juni 2016, in het Compagnietheater in Amsterdam.

Fronteers-leden krijgen €25 (1 dag) of €50 (2 dagen) korting op de reguliere toegangsprijs. Bij de toegang zijn koffie, lunch, en een drankje na afloop inbegrepen.

Mocht je gebruik willen maken van deze korting, neem dan even contact op met de [ledenadministratie](/contact?Ledenadministratie#formulier-1). Zoals gebruikelijk geldt deze actie alleen voor leden die op dit moment al lid zijn.
