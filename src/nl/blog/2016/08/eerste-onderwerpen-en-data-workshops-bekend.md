---
title: "Eerste onderwerpen en data workshops bekend"
date: 2016-08-15
author: Sharon Martens en Hidde de Vries
categories: 
  - Workshops
---
De afgelopen weken hebben we ons best gedaan om de kalender voor dit najaar te vullen met workshops. Dat is gelukt! Niet alleen hebben we een divers aanbod aan workshops, we gaan met de workshops ook naar een nieuwe locatie in Utrecht (en kijken naar onder andere Den Haag voor 2017).

# Workshops 2016

De volgende workshops vinden dit najaar plaats:

(TODO: [Advanced Sass](/workshops/advanced-sass-roy-tomeij/) | Roy Tomeij | 29 september | vol
[Angular 2](/workshops/angular-2-rachel-heimbach) | Rachèl Heimbach | 20 oktober | [Aanmelden](/workshops/angular-2-rachel-heimbach/20-oktober-2016)
[HTML/CSS voor beginners](/workshops/html-css-frances-de-waal) | Frances de Waal | 25 november | [Aanmelden](/workshops/html-css-frances-de-waal/25-november-2016)
[Toegankelijk bouwen voor webontwikkelaars](/workshops/toegankelijk-bouwen-voor-front-enders-jules-ernst) | Jules Ernst | 9 december | [Aanmelden](/workshops/toegankelijk-bouwen-voor-front-enders-jules-ernst/9-december-2016))

Bovenstaande data kun je dus vast in je agenda zetten! De kosten voor deze workshops zijn €250,- (Fronteers-leden betalen slechts €150,-).

Je kunt je vanaf nu aanmelden voor alle workshops. De precieze locatie maken we binnenkort bekend, maar ga er vanuit dat die vlakbij station Utrecht Centraal is.

# Nieuwe onderwerpen en leden comissie

Om dit tempo vast te houden willen we in het najaar de workshops voor 2017 communiceren via de website en social media. Heb jij nog suggesties voor een onderwerp, laat het ons vooral horen door hieronder een reactie achter te laten, een tweet te sturen naar [@fronteers](https://twitter.com/fronteers) of benader ons op [Slack](https://fronteers.nl/blog/2016/02/fronteers-op-slack) of [email](workshops@fronteers.nl).

Daarnaast zijn we nog op zoek naar enthousiaste leden die ons workshop-team willen versterken. We zijn op zoek naar front-enders die graag meedenken over de onderwerpen en ons willen ondersteunen met het organiseren van de workshops.
