---
title: "Fronteers 2016 launchborrel + livegang kaartverkoop op 27 mei"
date: 2016-05-09
author: Michael Hastrich
categories: 
  - Bijeenkomsten
  - Congres
  - Vereniging
---
De kaartverkoop voor het Fronteerscongres 2016 start vrijdag 27 mei om 20:00 uur. Om dit te vieren, organiseert Fronteers die avond vanaf 19:00 uur een speciale launchborrel bij Café De Jaren in Amsterdam - en jij bent van harte uitgenodigd.

## TL;DR

* Fronteers Conference 2016 Launchborrel
* Vrijdag 27 mei, Café De Jaren, Amsterdam
* Borrel 19:00u, livegang ticket sales 20:00u
* RSVP via [het formulier](/nl/activiteiten/2016/fronteers-2016-launchborrel)

## Livegang

Net als vorig jaar zal de congrescommissie aanwezig zijn om eventuele vragen te beantwoorden. Maar het gaat natuurlijk om de kaarten voor het congres (en de gezelligheid). Vanaf 20:00 uur gaat de ticketshop weer met enige bombarie open en kunnen tickets voor het congres op 6 en 7 oktober aangeschaft worden. Komt dat zien!

## Locatie

Café De Jaren in Amsterdam heet ons hiervoor wederom welkom; een bekende locatie voor congresgangers. De Jaren is prima bereikbaar met het openbaar vervoer. Het NS- en busstation van Amsterdam liggen op circa 15 minuten loopafstand.

Café De Jaren
Nieuwe Doelenstraat 20-22
1012 CP Amsterdam

## RSVP

[Meld je aan via het formulier](/nl/activiteiten/2016/fronteers-2016-launchborrel) (let op: plaatsen zijn beperkt!) en kom met ons het glas heffen op Fronteers Conference 2016!
