---
title: Nieuw bestuur van 2023
date: 2024-01-03
author: Anneke Sinnema
summary: Op vrijdag 10 november vond de jaarlijkse ALV (algemene leden vergadering) online plaats. Zoals velen ondertussen waarschijnlijk al wisten, hebben Anneke Sinnema en Edwin Martin besloten om hun rollen in het bestuur niet te verlengen. Zowel Anneke als Edwin hebben een cruciale rol gespeeld voor Fronteers de afgelopen 6 jaar, Anneke als voorzitster en Edwin als secretaris.
categories:
    - Vereniging
---

Op vrijdag 10 november vond de jaarlijkse ALV (algemene leden vergadering) online plaats. Zoals velen ondertussen waarschijnlijk al wisten, hebben Anneke Sinnema en Edwin Martin besloten om hun rollen in het bestuur niet te verlengen.
Zowel Anneke als Edwin hebben een cruciale rol gespeeld voor Fronteers de afgelopen 6 jaar, Anneke als voorzitster en Edwin als secretaris.

Met de voorbije pandemie zal dit zeker niet makkelijk geweest zijn en dus wensen we hen beiden een toch wel zeer verdiende pauze toe. Beiden zullen nog altijd deel blijven uitmaken van Fronteers in de toekomst, maar dan in een andere rol.

De traditie met nieuwe mensen die zich kandidaat stelden werd inmiddels voortgezet en leden hadden de kans om hun stem uit te brengen. Het nieuwe bestuur bestaat uit Christian “Schepp” Schaefer, Jewwy Qadri, Wim van Iersel en Claudia Reynders.

In de weken opvolgend aan de ALV is het oude en het nieuwe bestuur samengekomen om de nieuwe rollen te verdelen en de uitkomst is als volgt:

_Wim van Iersel_ (banaan666) zet zijn rol als penningmeester voort nadat hij vorig jaar het stokje overnam van Sander Vink.Doordeweeks kun je Wim aan het werk vinden als webmaster/front-end developer voor Tilburg. Je kunt [Wim’s officiële introductie ook lezen op de Fronteers blog](https://fronteers.nl/blog/2022/11/nieuw-bestuurslid-wim-van-iersel).

_Christian Schaefer_ (schepp), roepnaam “Schepp”, assisteert onze secretaris met documentatie en communicatie. Schepp heeft een vrij lange geschiedenis als Fronteers-lid en is een van de weinige Duitse leden. Na een paar jaar vrijwilligerswerk te hebben gedaan voor de conferentie, werd hij in 2019 eindelijk lid van de conferentiecommissie. Sinds 2010 is hij mede-presentator van een wekelijkse Duitse podcast over frontend-ontwikkeling, die nu de 600 afleveringen nadert. Schepp is ook mede-organisator van twee meetups: de lokale Düsseldorfse meetup Webworker NRW (2014 - gepauzeerd sinds 2020) en het online-only CSS Café (sinds 2020).

_Jewwy Qadri_ (Jewwy), volgt Edwin op als secretaris. Jewwy trad in 2019 toe tot de conferentiecommissie en maakte niet alleen deel uit van een prachtige editie, maar was ook zeer enthousiast om de boel opnieuw op te starten na de pandemie. Jewwy is sinds kort ook toegetreden tot de workshopcommissie waar hij nog meer mogelijkheden zoekt om mee te helpen organiseren. In zijn functie werkte Jewwy ruim tien jaar als front-end developer in de e-commerce sector, voordat hij onlangs bij een toegankelijkheids-adviesbureau aan de slag ging. Als hij niet met code bezig is of Fronteers vooruit helpt, scherpt hij zijn professionele bowling vaardigheden nog verder aan.

_Claudia Reynders_ (Claudia R) volgt Anneke op als voorzitter nadat ze sinds eind 2019 deel uitmaakte van de Belgische commissie als organisator van evenementen. Overdag werkt Claudia als community lead voor een Belgische codee school genaamd BeCode, waar ze de toekomst van nieuwe ontwikkelaars helpt vormgeven en hun curriculum beïnvloedt om belangrijke praktijken en kennis op te nemen.

We wensen jullie allemaal een prachtige start van het nieuwe jaar en kijken ernaar uit om de Fronteers-gemeenschap verder uit te bouwen!
