---
title: Vacature Front-End Developer voor Zinnige Zaken bij GRRR (Amsterdam)
date: 2022-06-01
layout: jobs-single.liquid
author: Bernard Nijenhuis
backgroundcolor: skyblue
summary: Kunnen programmeren is een groot goed in 2022. Maar hoe wil je deze skills inzetten? Wij gebruiken ze graag om de wereld schoner, eerlijker en inclusiever te maken. Als bureau met sterke idealen werken we soms aan kleine projecten met een korte looptijd, zoals Melkweg en Picl. Maar ook aan grote platforms als The Ocean Cleanup en Stedelijk Museum Amsterdam. Past dit ook bij jou? Dan hebben we een interessante baan voor je.
---

![](https://fronteers.nl/_img/werkgevers/grrr-2.png)

Kunnen programmeren is een groot goed in 2022. Maar hoe wil je deze skills inzetten? Wij gebruiken ze graag om de wereld schoner, eerlijker en inclusiever te maken. Als bureau met sterke idealen werken we soms aan kleine projecten met een korte looptijd, zoals Melkweg en Picl. Maar ook aan grote platforms als [The Ocean Cleanup](https://grrr.nl/projecten/the-ocean-cleanup-boyan-slat/) en [Stedelijk Museum Amsterdam](https://grrr.nl/projecten/stedelijk-museum/). Past dit ook bij jou? Dan hebben we een interessante baan voor je.

Op dit moment zijn we op zoek naar een creatieve front-end developer. Iemand die zich als creative coder inzet voor de eindgebruiker, voor performance en UX. Iemand die echt creatief werk maakt in nauwe samenspraak met ontwerpers. En die er energie van krijgt om samen met de klant op zoek te gaan naar het beste eindresultaat.

## Developen bij GRRR

Al sinds het begin in 2003 brengen wij sterk ontwerp en solide techniek samen. Dat zie je terug in digitale producten die niet alleen goed werken, maar er ook goed uitzien.

Performance en toegankelijkheid hebben wij hoog in het vaandel en dat zie je terug in alle lagen van onze stack. Niet voor niets hebben we een voorliefde voor static site generators en een kleine bundle size. We gebruiken hiervoor graag Next.js als React framework, met TypeScript en Sass. Op de back-end kiezen we voor Laravel of WordPress om een headless CMS neer te zetten dat via APIs met de front-end praat. En onder de streep moet het gewoon super intuïtief werken, daarom werken we altijd in een multidisciplinair team met ontwerpers en UX-ers die niet bang zijn van techniek.

Progressive enhancement vinden wij heel normaal. Net als dat we niet aan het einde van het project pas nadenken over toegankelijkheid.

We werken graag met open source software en brengen ons eigen werk ook vrij uit. Check daarom ook ons [tech blog](https://grrr.tech/) en [GitHub](https://github.com/grrr-amsterdam) profiel. Daar lees je bijvoorbeeld [hoe we voor WordPress een professionele setup hebben weten in te richten](https://grrr.tech/posts/2019/wordpress-scaffold-and-boilerplate-for-professional-developers/). Hoe we daar bovenop een static site generator hebben ontwikkeld, die we gebruiken om sites als The Ocean Cleanup supersnel en secure te maken (check de [case](https://grrr.tech/posts/2019/case-study-serverless-architecture-for-the-ocean-cleanup/) en [dit](https://www.webbyawards.com/crafted-with-code/the-ocean-cleanup/) artikel).

Onze cultuur is creatief en open. Geleerde lessen uit projecten delen we met anderen door middel van conferenties, publicaties, lezingen en events. Als developer speel je een belangrijke rol in het handhaven en uitbouwen van die sfeer en cultuur.

Code onderwerpen wij aan een code review door een andere developer. Dit verbetert de kwaliteit, en draagt bij aan je ontwikkeling.

## Een bureau voor Zinnige Zaken

Volgens ons kan de wereld schoner, eerlijker en inclusiever. Daarom combineren we de kracht van strategie, design en tech met zinnige zaken, en [werken we alleen met klanten](https://grrr.nl/projecten/) die graag een positieve impact willen maken op de samenleving. En ja, dat zijn populaire uitspraken tegenwoordig. Daarom zijn wij een [gecertificeerde B Corp](https://grrr.nl/b-corp/) geworden en laten wij onze zinnige ambities onafhankelijk controleren.

Ons kantoor is gevestigd in het [centrum van Amsterdam](https://goo.gl/maps/aGgBV8ujrEUfVPfm6), maar onze collega’s komen vanuit alle hoeken. Soms werken zij thuis, en soms op kantoor. We willen het werken voor iedereen zo prettig mogelijk maken. En zorgen dat het onze collega’s lukt om hun hobby’s en gezin de tijd te geven die zij verdienen. Betekent dit er helemaal tussenuit? Dan bieden wij ook ruimte voor sabbaticals.

## Solliciteer als...

-   Je met jouw tech talent een positieve impact wilt maken, in plaats van Venture Capital rijk maken.
-   Je HTML, CSS en JavaScript op hoog niveau schrijft. Je maakt code graag maintainable, performant en leesbaar.
-   Je graag het proces en eindresultaat aanstuurt en daarbij graag nauw samenwerkt met de klant.
-   Je creatief en leergierig bent. Je bent geïnteresseerd in ons vak en je blijft op de hoogte van trends en nieuwe ontwikkelingen.
-   Je goed in het Engels communiceert.
-   Je over minstens 3 jaar werkervaring beschikt.
-   Je bent in het bezit van een werkvergunning van de Europese Unie

## Pre’s

-   Je hebt affiniteit met digitale toegankelijkheid.
-   Je hebt kennis van TypeScript.
-   Je kunt je redden met kleine PHP klusjes.
-   Je hebt een Github-profiel met open source projecten.

## De procedure

Geef een idee van wie je bent via de vragen in het onderstaande sollicitatieformulier. Je kan reageren tot 31 mei. We gaan wel direct mensen interviewen, snoozing = losing.

Iedere vacature is een kans voor ons om het team diverser te maken.We moedigen kandidaten met alle achtergronden en identiteiten aan om te solliciteren.

Voor vragen kun je terecht bij Harmen Janssen (Tech Lead). Het delen van deze pagina wordt ontzettend gewaardeerd.

[SOLLICITEER VIA HOMERUN](https://grrr.homerun.co/front-end-developer/nl/apply?&step=1)
