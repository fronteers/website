---
title: Vacature Front-end Developer bij NAK (Emmeloord)
date: 2022-10-13
layout: layouts/jobs-single.liquid
author: Bernard Nijenhuis
backgroundcolor: skyblue
summary: Als Front-end Developer bij de Nederlandse Algemene Keuringsdienst (NAK) ben je verantwoordelijk voor het bouwen aan de webapplicaties en mobiele apps van de NAK.
---
![[NAK](https://www.nak.nl/)](https://fronteers.nl/_img/werkgevers/nak.png)

NAK Emmeloord is op zoek naar een *Front-end Developer*

# Wat is vereist?

* Hbo werk- en denkniveau
* Minimaal 3 jaar relevante werkervaring
* Ervaring met Javascript, HTML, CSS, C#, .NET, REST en APIs
* Kennis van Azure DevOps, Xamarin/Maui en lowcode platformen is een pre
* Goede beheersing Nederlandse en Engelse taal, zowel in woord als geschrift
* Initiatiefrijk, creatief, communicatief en oplossingsgericht

# Wat krijg je?

* €3.250 - €4.675 bruto p/m (o.b.v. 38-urige werkweek)
* 32 tot 40-urige werkweek
* 24 vakantiedagen + 12 ADV-dagen (o.b.v. 40 uur, met de optie om jaarlijks 10 verlofdagen te (ver)kopen)
* Mogelijkheden om trainingen en cursussen te volgen
* Laptop, telefoon, premievrij pensioen
* Thuiswerkmogelijkheden, reis- en thuiswerkvergoeding

# Vacature

Als Front-end Developer bij de Nederlandse Algemene Keuringsdienst (NAK) ben je verantwoordelijk voor het bouwen aan de webapplicaties en mobiele apps van de NAK. Hierbij staan een optimale user experience en responsive design centraal, en vanzelfsprekend verlies je de stabiliteit en security niet uit het oog. Door middel van prototyping neem je de gebruikers mee in de ontwikkelingen. Naast de ontwikkeling van nieuwe (web)apps houd je je bezig met het onderhouden en upgraden van de bestaande codebase naar de nieuwste technieken. Je werkt in het Digital Solutionsteam, dat bestaat uit een Technical Lead, Front- en Back-end Developers en Solution Specialisten. In een project werk je ook samen met Business Analisten, Product Owners en key users, bijvoorbeeld door een demo te geven van een nieuwe feature die is gebouwd. Verder houd je nieuwe ontwikkelingen en trends in je werkgebied in de gaten om zo bij te dragen aan het up-to-date houden van het applicatieplatform van de NAK.

_"Als je het leuk vindt om front-end werkzaamheden te verrichten en daarbij je creativiteit in te zetten, en je het niet erg vindt om met veel projecten tegelijk bezig te zijn, dan is dit een baan voor jou."_

# Agenda

_"Op een leuke dag zijn de gebruikers helemaal enthousiast over een demo die je hebt gegeven voor een nieuwe solution waar ze binnenkort mee zullen gaan werken."_

_"Op een minder leuke dag is door een storing je hele planning in de war gegooid."_

# Voorbeeld uit de praktijk

_"NAK wil een visualisatie van bladluisvluchten in de diverse portalen beschikbaar maken. Hoe ga je te werk om dit te realiseren?"_

Nadat een Business Analist de wensen geïnventariseerd heeft, worden deze aan het Digital Solutionteam overgedragen. De Technical Lead stelt dit Digital Solutionteam samen en in een kick-off overleg wordt bekeken hoe dit in het applicatieplatform van de NAK gerealiseerd kan worden. Gezamenlijk worden de user stories doorgenomen en een planning gemaakt. Je bouwt software en voert samen integratietests uit waarin de verschillende componenten samenkomen. Je voorstel om naast de portaal front-ends, ook een Luizenradar app te maken is enthousiast ontvangen: er wordt een Proof of Concept uitgevoerd.

# Groeipad

Ontwikkeling is een belangrijk speerpunt binnen de NAK. Het is van belang dat iedere medewerker zich zowel vakinhoudelijk als persoonlijk kan (blijven) ontwikkelen. Iedereen staat zelf aan het roer van zijn of haar eigen loopbaan. Groeipaden bij de NAK staan niet vast, die creëer je zelf.

# Werken bij NAK

De NAK is de Nederlandse Algemene Keuringsdienst voor zaaizaad en pootgoed van landbouwgewassen. Deze wettelijke taak wordt vervuld in opdracht en onder toezicht van het ministerie van Landbouw, Natuur en Voedselkwaliteit. Gespecialiseerde keurmeesters voeren tijdens het seizoen alle keuringen uit die bijdragen aan de hoogwaardige kwaliteit van het Nederlandse exportproduct. De NAK beschikt over een hightech laboratorium waar grootschalige nacontrole op pootaardappelen en zaaizaden wordt uitgevoerd door (moleculaire) onderzoekstechnieken toe te passen. De NAK is door de sector en overheid gevraagd om partner te zijn voor onafhankelijke kwaliteitsborging in de akkerbouwketen. Daarnaast is en blijft het NAK-certificaat het keurmerk gebaseerd op onderscheidende kwaliteitseisen. Ook levert de NAK betrouwbare, actuele en transparante dienstverlening en informatie, en is de keuringsdienst het kenniscentrum op het gebied van kwaliteit en regelgeving voor het uitgangsmateriaal in de sector.

Bekijk de visuele vacature hier:
<https://www.spielwork.com/nak/front-end-developer-10/?vacancy>

# Solliciteren op de vacature Front-end Developer

Laat je CV met motivatie achter op [onze sollicitatiepagina](https://werkenbij.nak.nl/front-end-developer-10/).

_Acquisitie naar aanleiding van deze vacature wordt niet op prijs gesteld._