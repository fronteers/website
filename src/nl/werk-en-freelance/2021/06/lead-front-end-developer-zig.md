---
title: Vacature Lead front-end developer bij Zig (Huizen/Amersfoort)
date: 2021-06-10
layout: jobs-single.liquid
author: Bernard Nijenhuis
backgroundcolor: skyblue
summary: "Wij hebben ambitieuze plannen. We willen de user experience en daarmee de front-end van onze software vernieuwen. Ben jij de lead front-end developer die wij nodig hebben? We zoeken een lead front-end developer die ervaring heeft met de nieuwste technieken, om onze software naar een hoger plan te tillen."
---

![[Zig](https://zig.nl/)](/_img/werkgevers/zig.png)

_Wij hebben ambitieuze plannen. We willen de user experience en daarmee de front-end van onze software vernieuwen. Ben jij de lead front-end developer die wij nodig hebben? We zoeken een lead front-end developer die ervaring heeft met de nieuwste technieken, om onze software naar een hoger plan te tillen._

# Wat ga je doen?

De komende twee jaar gaan wij de front-end van onze software vernieuwen en de user experience verbeteren. Jij neemt hierin de lead en gaat dit samen met je collega’s bewerkstelligen. Je krijgt de ruimte om mede de koers te bepalen van de front-end ontwikkeling binnen Zig. Dit doe je samen met onze Art Director. Jij komt je kennis en kunde van de nieuwste technologieën bij ons toepassen en introduceren.

# Jij…

- Denkt mee en ontwikkelt UX- en design assets;
- Bouwt apps, websites en portalen;
- Test de code;
- Bent verantwoordelijk voor het samenbrengen van grafische ontwerpen & technisch ontwikkelingen;
- Bent verantwoordelijk voor het opzetten en onderhouden van ons design-systeem;
- Maakt interfaces, micro-animaties & logische flows in de applicaties;
- Maakt door middel van continuous tracking de creatieve vertaalslag naar de optimale gebruikerservaring;
- Draagt kennis en ervaring over aan collega’s door o.a. hun code te reviewen en ze te coachen en trainen.

Als lead front-end developer lever je een bijdrage aan de verdere professionalisering van jouw team.

# Jouw skillset omvat:

HTML | CSS | CSS Transition| Typescript | SASS | ReactJs | Reduc | Capacitor | Storybook | NPM | Webpack |REST API’s | Jenkins | Material UI (pré) | Sketch (pré) | Illustrator (pré) | Animaties | Scrum/Agile (pré) | StencilJS (pré)

# Herken jij jezelf hierin?

Je ziet het als een uitdaging om de komende twee jaar onze missie op je te nemen en voor een groot deel de front-end naar jouw hand te zetten. Dankzij jouw ervaring in soortgelijke projecten ben je in staat om de leiding te nemen in UI/UX en de architectuur/techniek hiervan.

# Kennis en ervaring:

- Minimaal 3 jaar werkervaring als een lead front-end developer;
- WO werk- en denkniveau;
- Jij hebt bewezen ervaring in het leiden van soortgelijke projecten;
- Jij hebt bewezen kennis en ervaring met onze tech stack;
- Jij bent een teamplayer, staat open voor ideeën van anderen en neemt anderen mee in jouw ideeën;
- Jij bent communicatief vaardig in woord en geschrift en bent in staat te schakelen met mensen op verschillende niveaus;
- Jij hebt ervaring met en vindt het leuk om jouw kennis over te dragen en collega’s te coachen;
- Jij bent resultaatgericht, analytisch sterk en klantgericht.
- Vloeiend in het Nederlands (Zowel woord als geschrift) – Fluently Dutch

# Wie zijn wij?

Wij zijn Zig en wij ontwikkelen software voor de vastgoedbranche (woningcorporaties, studentenhuisvesters en commercieel vastgoed).

Wij helpen organisaties om dichter bij hun klanten te komen met slimme processen, innovatieve technologieën en data. Onze digitale oplossingen zorgen ervoor dat de focus op de klant zichtbaar en voelbaar is in het complete proces: van een woning zoeken en vinden tot aan bewonen en verhuizen.

Wij verbinden vastgoedorganisaties met hun (aankomende) huurders met behulp van slimme, betrouwbare en gebruiksvriendelijke software. Dit doen wij al 13 jaar met een enthousiast team van inmiddels ruim 85 specialisten. Meer dan 150 vastgoedorganisaties en 1,5 miljoen mensen maken gebruik van onze software.

# Werken bij Zig betekent onder andere:

- Ruimte om dit project op te pakken en naar je hand te zetten, jouw kennis te delen en je persoonlijk verder te ontwikkelen via de Zig Academy;
- Mogelijkheden om je werktijden flexibel in te richten;
- 24 vakantiedagen (bij een fulltime dienstverband);
- Een goede pensioenregeling;
- Een fijne sfeer binnen een organisatie die altijd in beweging is;
- Samenwerken met gemotiveerde en gedreven collega’s;
- Verrassende team-uitjes en ontspannen vrijdagmiddagborrels (zodra het weer kan);
- Ijsjes op warme dagen, fruit voor tussendoor en lunchmogelijkheden.

# Klinkt goed! En nu?

Heb jij het gevoel dat wij bij elkaar passen en dat jij deze uitdaging succesvol aan kan gaan? Wacht niet te lang, klik op ‘reageer op deze vacature’ en stuur jouw CV/LinkedIn profiel en/of portfolio.

Meer weten? Bellen of whatsappen kan ook. Ik, Saskia Kronenburg, ben bereikbaar op 06-41611022.

Acquisitie n.a.v. deze advertentie wordt niet op prijs gesteld.

[Reageer op deze vacature](https://werkenbijzig.nl/2021/05/10/lead-frontend-developer/)
